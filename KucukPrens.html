<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kucuk Prens</title>
    <link rel="stylesheet" href="./styles/langs.css">
</head>
<body>
    <div id="langsDiv">
    Leon Werth'e
</br>Bu kitabı bir büyüğe sunuyor olmamdan dolayı çocuk okurlarımın beni hoş görmelerini dilerim.
</br>Bunu yapmamın çok ciddi bir nedeni var: O. benim dünyadaki en iyi arkadaşım. İkinci nedenim de
</br>şu: Bu adam her şeyi anlıyor, çocuk kitaplarını bile. Üçüncü bir nedenim daha var: Fransa'da
</br>yaşıyor şu anda, aç ve üşüyor. Biraz yüreğinin ısıtılması ona iyi gelir. Eğer bütün bu nedenler size
</br>yeterli gelmiyorsa, o zaman ben de bu kitabı onun çocukluğuna armağan ederim. Bütün büyüklerin
</br>bir zamanlar çocuk olduğunu biliyoruz: pek azı bunu hatırlasa da...
</br>Neyse, sunuşumu şöylece değiştiriyorum:
</br>Leon Werth'in çocukluğuna...
</br>1.Bölüm:
</br>Altı yaşımdayken, ilk çağın ormanlarını anlatan “Gerçek Öyküler” adlı bir kitapta çok güzel bir resim
</br>görmüştüm. Bir boa yılanı avını yutmak üzereyken resmedilmişti İşte bu çizimin bir kopyası:
</br>Kitapta şunlar yazılıydı: “Boa yılanı avını çiğnemeden, bütün olarak yutar ve hareket edemez hale
</br>gelir. Sonra da onu sindirebilmek için altı ay boyunca uyur.”
</br>Bu orman maceraları üzerinde uzun uzun düşündüm, sonra renkli bir kalemle ilk resmimi yapmayı
</br>başardım. 1 No’lu resmim işte şöyle bir şeydi:
</br>
</br>Şaheserimi büyüklere gösterdim ve korkup korkmadıklarını sordum. Ama onlar:”Korkmak mı? Bir
</br>şapkadan niye korkalım ki?”dediler.
</br>Oysa çizdiğim resim bir şapkaya ait değildi. Koca bir fili sindirmekte olan bir boa yılanını çizmiştim
</br>ben. Neyse, büyükler anlayabilsin diye başka bir resim daha çizdim. Bu kez boa yılanının
</br>midesindeki fili açık seçik göstermiştim. Şu büyüklere hep açıklama yapmak gerekiyor. İkinci
</br>resmim ise şöyle bir şey oldu:
</br>Bu kez büyüklerin cevabı boa yılanını içten ya da dıştan çizmeyi bir yana bırakıp, coğrafya, tarih,
</br>aritmetik ve gramerle ilgilenmemi tavsiye etmek oldu. Böylece altı yaşımdayken resim kariyerimi
</br>terk etmek zorunda kaldım. İlk iki resmimin başarısız olması beni hayal kırıklığına uğratmıştı
</br>Büyükler kendi başlarına hiçbir şeyi anlayamıyor, çocuklar ise aynı şeyin tekrar tekrar
</br>anlatılmasından sıkılıyorlardı.
</br>Bu yüzden başka bir meslek seçmek zorunda kaldım ve pilot oldum. Dünyanın hemen hemen her
</br>yerine uçtum. Doğrusunu isterseniz, coğrafya bilgilerim çok işime yaradı. Şimdi bir bakışta Çin ile
</br>Arizona’yı birbirinden ayırabiliyorum. Ayrıca gece vakti kaybolduğunuzda coğrafya çok işinize yarar.
</br>Neyse, mesleğim gereği , yaşamım boyunca birçok önemli insanla bir arada bulundum. Büyüklerle
</br>çok vakit geçirdim. Ama korkarım bu yakın ilişkiler bile benim onlar hakkındaki düşüncelerimi
</br>değiştirmedi.
</br>Ne zaman yeterince zeki olduğunu düşündüğüm biriyle karşılaşsam, ona hemen 1 No’lu resmimi
</br>gösterdim. (Bu resmi hep yanımda taşıyordum, çünkü ilk deneyimimdi.) Bakalım onu gerçekten
</br>anlayabilecek miydi. Ama hepsi bunun bir şapka olduğunu söylediler. Bu yüzden ben de boa
</br>yılanlarından, ilk çağdaki ormanlardan, ya da yıldızlardan bahsetmeyi bırakıp onların seviyesine
</br>indim. Onlarla briç, golf, politika ve boyun bağları hakkında konuştum. Böylece bu yetişkinler benim
</br>gibi duyarlı biriyle karşılaştıkları için mutlu oldular.
</br>2. Bölüm:
</br>İşte böyle. Çevremde gerçek sohbetler yapabileceğim hiç kimse olmadan, tek başıma yaşadım. Ta
</br>ki altı yıl önce Sahara Çölü’nde uçağım kaza yapıncaya dek. Motorum arızalanmıştı. Yanımda ne bir
</br>teknisyen, ne de bir yolcu olmadığı için, onu kendim tamir etmek zorundaydım. Bu işin güç
</br>olacağını biliyor, ama sonunda başaracağımı umuyordum. Bu bir ölüm kalım meselesiydi. Yanımda
</br>bana ancak bir hafta yetecek kadar su vardı.
</br>Çöldeki ilk gecem kumların üzerinde uyuyarak geçti. Buraya en yakın yerleşim yeri 1600 kilometre
</br>uzaktaydı. Deniz kazası geçirerek okyanusun ortasında kalakalmış bir denizciyi düşünün. Benim
</br>durumum böyle bir denizciden çok daha vahimdi. Şimdi güneş doğarken cılız, tuhaf bir sesin beni
</br>uyandırmasına ne kadar şaşırdığımı tahmin edebilirsiniz. Bu ses:
</br>“ Lütfen bana bir koyun resmi çizin” diyordu.
</br>“Ne?”
</br>“Bana bir koyun resmi çizin”
</br>Yerimden sıçradım. Şimşek çarpmışa dönmüştüm. Gözlerimi ovuşturdum ve dikkatle etrafıma
</br>baktım. Ne gördüm dersiniz? Şaşılacak derecede küçük bir erkek çocuğu gözlerini dikmiş, ciddi ciddi
</br>
</br>bana bakıyordu. Gördüğünüz bu resmi sonradan yaptım. Onun çizebildiğim en iyi resmiydi. Ama
</br>kesinlikle gerçeğinin yarısı kadar bile güzel olmadığını söylemeliyim.
</br>tabii ki bu benim suçum değil. Altı yaşımdayken büyükler yüzünden resim kariyerime son vermek
</br>zorunda kalmış, boa yılanını dıştan ve içten gösteren resimler dışında hiçbir şey çizmeyi
</br>öğrenememiştim.
</br>Orada büyük bir şaşkınlık içinde kalakalmıştım. En yakın yerleşim yerine 1600 kilometre uzakta
</br>olduğumu unutmayın.
</br>Gel gelelim, bu küçük delikanlı hiç de kaybolmuş, yorgunluktan bitip tükenmiş, açlıktan,
</br>susuzluktan ve korkudan ölmüş gibi görünmüyordu. Yerleşim yerlerinden binlerce kilometre uzakta,
</br>çölün ortasında kaybolmuş bir çocuğa hiç benzemiyordu.
</br>Nihayet ağzımı açabildim ve ona:” Peki ama, burada ne yapıyorsun sen?” diye sordum.
</br>Sorumu yumuşak, ciddi bir sesle yanıtladı: “Lütfen bana bir koyun çizin.”
</br>Merakım öyle güçlüydü ki, istediğini yapmaya karar verdim. Öyle bir durumda bu yaptığım bana ne
</br>kadar saçma gelse de, cebimden bir parça kağıtla bir kalem çıkardım. Fakat aniden eğitimimi
</br>coğrafya, tarih, aritmetik ve gramer üzerine yaptığımı hatırladım. Bu yüzden de küçük delikanlıya
</br>(biraz da kızgın bir şekilde) resim çizmeyi bilmediğimi söyledim.
</br>“Bunun önemi yok. Bana bir koyun resmi çizin” dedi.
</br>Daha önce hiç koyun resmi çizmemiş olduğum için, ona boa yılanının dıştan görünüşünü temsil
</br>eden ilk resmimi çizdim. Duyduğum şey beni hayretler içinde bıraktı: ”Hayır, hayır! Ben fil yutmuş
</br>bir boa yılanı istemiyorum. Boa yılanı çok tehlikeli bir hayvandır, fil ise hantaldır. Benim yaşadığım
</br>yerde her şey çok küçük. Bana bir koyun lazım. Bana bir koyun resmi çizin.”
</br>Ben de çizdim.
</br>
</br>Resme dikkatle baktı ve “Yoo! Bu çok hasta bir koyun. Bana başka bir tane çizin” dedi.
</br>Bir tane daha çizdim.
</br>Küçük dostum kibarca ve hoşgörülü bir tavırla:”Bu bir koyun değil, bir koç, bak boynuzları var...”
</br>dedi.
</br>Bir çizim daha yaptım, ama bu da diğerleri gibi kabul edilmedi.
</br>“Bu çok yaşlı. Ben uzun süre yaşayacak bir koyun istiyorum.”
</br>Sabrım tükenmek üzereydi. Bir an önce motoru tamir etmeye başlamam gerekiyordu. Ben de şu
</br>resmi karaladım:
</br>Sonra da bunu ona açıkladım :” Bu sadece bir kutu. İstediğin koyun kutunun içinde.”
</br>Ama küçük adamın gözlerinin parladığını görünce çok şaşırdım. “Evet ben de tam böyle bir şey
</br>istiyordum. Sence bu koyuna çok ,fazla çimen gerekir mi?”
</br>“Neden sordun?”
</br>“Çünkü benim yaşadığım yerde her şey çok küçüktür.”
</br>“Bence ona yetecek kadar çimen vardır. Sana oldukça küçük bir koyun çizdim.”
</br>Kağıdın üzerine eğilerek:” O kadar da küçük değil. Bak, uykuya yatmış”dedi.
</br>İşte küçük prensle böyle tanıştım.
</br>
</br>3. Bölüm:
</br>Nereden geldiğini öğrenmem oldukça uzun sürdü. Bana bu kadar çok soru soran küçük prens,
</br>benimkileri hiç duymuyordu. Neyse ki sorduğu soruların cevaplarını biliyordum. Şu saçma dünyada
</br>oradan oraya dolaşmak işe yaramıştı.
</br>Örneğin, uçağımı ilk gördüğünde “Şu nesne de nedir?” diye sormuştu. (Ne yazık ki size uçağımı
</br>çizemeyeceğim, çünkü bana göre oldukça karmaşık bir şey bu.)
</br>“ O bir nesne değil, benim uçağım. Gökyüzünde uçar.”
</br>Ona uçabildiğimi söylemekten de gurur duymuştum doğrusu. Bunun üzerine “ Ne? Yani gökten mi
</br>düştün?” diye haykırdı.
</br>“Evet dedim alçakgönüllü bir tavırla.
</br>“ Ah ne eğlenceli.” Sonra da kahkahalarla gülmeye başladı küçük prens. Bu çok canımı sıkmıştı.
</br>Talihsizliğimle alay edilmesinden pek hoşlanmam.
</br>“ O halde sen de gökyüzünden geliyorsun” dedi. “ Peki hangi gezegenden?”
</br>Bir şey yakaladığımı anlamıştım ve hemen onu sorguya çektim.
</br>“ Yani sen başka bir gezegenden mi geldin?”
</br>Ama soruma cevap vermedi. Kibarca başını salladı. Bir yandan da bakışlarıyla uçağımı inceliyordu.
</br>“Bununla pek fazla uzaktan geliyor olamazsın...”
</br>Gözleri daldı. Uzun bir süre sonra cebinden çizdiğim koyun resmini çıkararak bu yeni hazinesini
</br>incelemeye koyuldu.
</br>Bu ‘ başka bir gezegen’ konusunda bana kesin bir cevap vermemesinin merakımı nasıl artırdığını
</br>tahmin edebilirsiniz. Tabii ki ben de daha fazlasını öğrenmeye çalıştım.
</br>“ Nereden geliyorsun sen küçük dostum? Sözünü ettiğin bu ‘benim yaşadığım yer’ neresi? Çizdiğim
</br>koyunu nereye götüreceksin?”
</br>Bir süre düşündükten sonra şöyle dedi: “ Çizdiğin koyunun en iyi yanı ne biliyor musun? Geceleyin
</br>onu ev olarak kullanabilecek.”
</br>
</br>“ Elbette. Hem iyi bir çocuk olursan sana onu bağlaman için bir ip ve bir direk de çizerim.”
</br>Ama küçük prens bu söylediklerime çok şaşırmıştı.
</br>“Bağlamak mı? Ne komik bir fikir!”
</br>“Ama eğer onu bağlamazsan başıboş kalır ve kaybolur.”
</br>Küçük dostum yine kahkahalara boğuldu. “Ama nereye gidebilir ki?”
</br>“ Her yere, burnunun doğrusuna...”
</br>Bunun üzerine küçük prens ciddi bir tavırla: “Bir şey olmaz. Benim yaşadığım yerde her şey öyle
</br>küçük ki... “ dedi.
</br>Ve ardından, belki de biraz üzüntüyle, ekledi: “ Orada burnunun doğrusuna giden birisi, pek fazla
</br>uzaklaşamaz.
</br>4. Bölüm:
</br>Böylece önemli bir şey daha öğrenmiş oldum. Geldiği gezegen bir evden daha büyük değildi.
</br>Ama aslında bu beni pek de şaşırtmadı. Dünya, Jüpiter, Mars ve Venüs gibi büyük gezegenlerin
</br>haricinde isimsiz yüzlerce gezegen olduğunu biliyordum. Bu gezegenlerin bazıları öyle küçüktür ki,
</br>onları teleskopla bile fark etmek güçtür. Gökbilimciler bunlardan birini keşfettiklerinde, ona isim
</br>yerine bir numara verirler. Örneğin, ‘ Asteroid 325’ derler ona.
</br>Küçük prensin geldiği gezegenin Asteroid B-612 olduğunu zannediyorum. Böyle düşünmek için iyi
</br>nedenlerim var. Bu asteroid yalnızca bir kez, bir Türk gökbilimci tarafından 1909 yılında görüldü.
</br>Gökbilimci bu keşfini bir Uluslararası Astronomi Kongresi’nde açıkladı. Ama tuhaf giysileri yüzünden
</br>kimse ona inanmadı. Büyükler böyledir işte.
</br>Neyse ki, bir Türk önderi ölüm döşeğindeyken halkının Avrupa tarzı kıyafetler giymesini emretti ve
</br>gökbilimci bu keşfini 1920 yılında, şık bir kıyafet içinde yeniden sergiledi. Bu kez keşfini herkes
</br>kabul etti.
</br>
</br>Asteroid-B-612 hakkındaki bu açıklamaları sadece büyükler için yapıyorum. Onlar şekillerden
</br>hoşlanırlar. Onlara yeni tanıştığınız bir arkadaştan bahsetseniz,asla en önemli soruları sormazlar.
</br>Size arkadaşınızın sesinin nasıl olduğunu, hangi oyunları tercih ettiğini, ya da kelebek koleksiyonu
</br>yapıp yapmadığını hiçbir zaman sormazlar. “ Kaç yaşında? Kaç kardeşi var? Babası kaç lira
</br>kazanıyor? “ gibi şeyler sorarlar. Ancak bunları bildiklerinde onu tanımaya başladıklarını düşünürler.
</br>Onlara “ Pembe tuğlalardan yapılmış bir ev gördüm, pencerelerinin kenarında sardunyalar, çatısında
</br>güvercinler vardı” diyecek olsanız, böyle bir evi hayal edemezler bile. Onlara “ Yüz bin dolar
</br>değerinde bir ev gördüm “ demeniz gerekir. O zaman “ Ah, ne kadar güzel bir ev! “ diyeceklerdir.
</br>İşte böyle. Bu yüzden de onlara “ Küçük prens çok güzeldi, kahkaha atıyordu ve bir koyun istemişti.
</br>İşte bunlar onun var olduğunun kanıtıdır “ deseniz, omuzlarını silkecek ve size çocuk muamelesi
</br>yapacaklardır. Ama “ Onun geldiği gezegen Asteroid B-612 “ derseniz, size inanacaklar ve sorular
</br>sormaya başlayacaklardır. Onlar böyle işte. Bu zayıflıklarından yararlanmak doğru olmaz. Çocukların
</br>yetişkinlere karşı daima anlayışlı olmaları gerekir.
</br>Ama yaşamı gerçekten anlayan bizlerin, şekillere ihtiyacı yoktur. Hikayeme masal anlatır gibi
</br>başlayabilirdim. “ Bir zamanlar bir küçük prens vardı, kendisinden pek de büyük olmayan bir
</br>gezegende yaşardı ve bir arkadaşa ihtiyacı vardı “ diyebilirdim. Hayatı gerçekten anlayan bizler,
</br>bunu daha gerçekçi bulurduk.
</br>Kitabımın baştan savma okunmasını istemediğimden, küçük prensle ilgili anılarımı yazarken çok
</br>zorluk çektim. Bu küçük arkadaşım koyunuyla birlikte gittiğinden bu yana tam altı yıl geçti. Onu
</br>tarif etmeye çalışıyorum, çünkü onu unutmak istemiyorum. İnsanın bir dostunu unutması üzücüdür.
</br>Herkes bir dost sahibi olmayabilir. Ve eğer onu unutursam, şekillerden başka hiçbir şeyle
</br>ilgilenmeyen yetişkinlere benzerim.
</br>İşte bu yüzden bir kutu boya kalemi ve birkaç kurşun kalem aldım. Benim yaşımdaki biri için,
</br>özellikle de altı yaşındayken yaptığı, içten ve dıştan iki boa yılanı resmi dışında hiçbir şey çizmemiş
</br>bir adam için yeniden resim yapmaya başlamak oldukça güç bir iş. Resimlerimin mümkün olduğu
</br>kadar gerçekçi olmasına çalışacağım. Ama bunu başarabileceğimden emin değilim. Bir çizim gayet
</br>iyi giderken, diğer bir çizim gerçeğine hiç benzemiyor. Küçük prensin boyu konusunda da hatalar
</br>yapıyorum. Bazen küçük dostum olduğundan daha uzun boylu, bazen de daha kısa görünüyor.
</br>Giysisinin renginden de emin değilim. Bu yüzden de elimden gelenin en iyisini yapıp, el yordamıyla
</br>iyi kötü bir şeyler çıkarmaya çalışacağım.
</br>Bazı önemli detayları da yanlış çizebilirim, ama beni bağışlamalısınız. Küçük dostum bana hiçbir
</br>şeyi açıklamadı. Herhalde benim de kendisi gibi olduğumu sanıyordu. Ama ne yazık ki ben kutuya
</br>baktığımda koyunları göremiyorum. Belki de yetişkinlere bir parça benziyorum. Yaşlanıyorum.
</br>5. Bölüm:
</br>Biz yine hikayemize dönelim. Orada geçirdiğim her gün, küçük prensin gezegeni , oradan ayrılışı,
</br>yolculuğu hakkında yeni şeyler öğrendim. Çok yavaş oluyordu bu. Baobap felaketinden ( Baobap
</br>
</br>ağacı Hindistan ve Seylan’da yetiştirilir. Geniş gövdesi ve kabuklu, büyük, yenebilen meyveleri
</br>vardır.) ancak üçüncü gün haberim olmuştu. Bunu yine çizdiğim koyuna borçluydum. Çünkü bu
</br>konuda ciddi bir şüpheye kapılan küçük prens bana aniden: “Koyunlar küçük çalıları yerler, öyle
</br>değil mi? “ diye sormuştu.
</br>“ Evet, bu doğru “ dedim.
</br>“ Bunu duyduğuma sevindim.”
</br>Bu konunun neden bu kadar önemli olduğunu anlamamıştım. Küçük prens : O halde baobapları da
</br>yerler mi? “ diye sürdürdü sorusunu.
</br>Ona baobapların küçük çalılar olmadığını, birkaç katlı bina büyüklüğündeki ağaçlar olduğunu
</br>anlattım. “ Yanında bir fil sürüsü götürsen bile, tek bir baobap ağacını yiyip bitiremezler “ dedim.
</br>Küçük prens bu ‘fil sürüsü’ lafına kahkahalarla güldü. “ Götürdüğüm filleri üst üste dizmem
</br>gerekirdi “ dedi. Sonra bilgiç bir tavırla: “Baobaplar da başlangıçta küçüktürler “ diye ekledi. “
</br>Elbette öyle. Peki ama koyunun bu küçük baobapları yemesini neden istiyorsun?
</br>Sanki burada anlaşılmayacak bir şey yokmuş gibi “ Hadii, yapma! “ dedi. Benimse, bunun ne
</br>anlama geldiğini çözebilmek için bir hayli düşünmem gerekmişti.
</br>Her gezegende olduğu gibi, küçük prensin gezegeninde de yararlı ve zararlı bitkiler vardı anlaşılan.
</br>Yararlı tohumları yararlı bitkiler, zararlı tohumları ise zararlı bitkiler meydana getiriyordu. Ama
</br>tohumlar görünmezdirler. Toprağın derinliklerinde uyurlar. Sonra bir gün bir tanesi uyanmaya karar
</br>verir. Önce ürkek ürkek gerinir. Sonra yüzünü güneşe çevirmiş sevimli bir filiz olarak çıkar ortaya.
</br>Bu haliyle tamamen zararsızdır. Eğer bu bir turp filizi ya da gül fidanıysa, dilediği gibi büyümesine
</br>izin verilir. Yok eğer yabani bir bitkiyse, derhal sökülmelidir. İşte küçük prensin gezegeninde de
</br>böyle zararlı tohumlar vardı. Bunlar baobap tohumlarıydı. Küçük gezegenin her yerini istila
</br>etmişlerdi. Eğer bir baobap filizini zamanında sökmezseniz, ondan bir daha asla kurtulamazsınız.
</br>Gezegenin her yerini kaplar. Kökleri toprağın derinliklerine doğru ilerler. Eğer gezegeniniz çok
</br>küçükse ve baobaplar da fazlaysa, o zaman gezegen patlayabilir.
</br>“ Bu bir terbiye meselesi “ demişti küçük prens daha sonraları. Sabahleyin kendi bakımınızı
</br>yaptıktan sonra, sıra gezegenin bakımına gelir. Bunu büyük bir dikkatle yapmalısınız. Küçük baobap
</br>filizleri gül fidanlarından ayırt edilebilecek kadar büyüdüklerinde, onları sökmelisiniz. Bu sıkıcı bir
</br>iştir, ama oldukça kolaydır.”
</br>
</br>Sonra bir gün bana, tüm bu konuştuklarımızı anlatan bir resim çizmemi öğütledi. Böylece benim
</br>yaşadığım yerdeki çocuklar bunları anlayabilecekti. “Eğer bir gün seyahate çıkarlarsa, bunları
</br>bilmek işlerine yarayabilir. Bazen insan bu günkü işini yarına bırakabilir. Ama baobaplar konusunda
</br>bunu yaparsanız, sonuç felaket olur. Tembel bir adamın gezegeninin baobaplar tarafından istila
</br>edildiğini biliyorum ben.”
</br>Bu gördüğünüz resmi küçük prensin tariflerine göre yaptım. Öğüt vermekten pek hoşlanmam. Ama
</br>herkes bir gün yolunu kaybedip bir asteroide düşebilir ve baobap tehlikesiyle karşı karşıya gelebilir.
</br>Bu yüzden, bir seferlik bunu yapacağım ve: “ Çocuklar! Baobaplara dikkat edin! “ diyeceğim. Bunu
</br>
</br>yapmamın sebebi, benim gibi baobap tehlikesinden haberdar olmayan dostlarımı uyarmaktır. Bu
</br>yüzden de bu resim üzerinde çok çalıştım. Bu resmin neden diğerlerinden daha etkileyici olduğunu
</br>merak edebilirsiniz. Denedim, ama diğerleri bu kadar başarılı olmadı işte. Baobapları çizerken
</br>önemli bir iş yaptığımı düşünmüştüm çünkü. Dostlarım için endişelenmiştim.
</br>6. Bölüm:
</br>Ah, küçük prens! O küçük gezegendeki mutsuz yaşamını yavaş yavaş anlamaya başlamıştım. Uzun
</br>bir süre için, tek eğlencen güneşin batışını izlemek olmuştu. Bunu tanışmamızın dördüncü
</br>sabahında öğrenmiştim. Bana, “ Güneşin batışını izlemeyi çok severim. Haydi gidip izleyelim “
</br>demiştin.
</br>“Ama beklememiz gerekiyor...”
</br>“Neyi? “
</br>“ Güneşin batmasını.”
</br>Bu sözlerime başlangıçta çok şaşırmıştın. Ama sonra kendi kendine gülerek, “ Kendimi hala evimde
</br>sanıyorum galiba “ demiştin.
</br>Gerçekten de öyleydi. Herkesin bildiği gibi, Amerika’da güneş tam tepedeyken Fransa’da
</br>batmaktadır. Öğle vakti güneşin batışını izlemek isteyen bir Amerikalının, bir dakika içinde
</br>Fransa’da olması gerekir. Ne yazık ki bu da pek mümkün değildir. Ama senin minik gezegeninde,
</br>yapman gereken tek şey sandalyeni bir iki adım ilerletmek. Orada istediğin zaman güneşin batışını
</br>izleyebilirsin sen.
</br>Bir keresinde güneşin batışını tam kırk dört kez izlediğini anlatmıştın bana. Sonra da şöyle
</br>demiştin: “ Bilirsin, insan çok mutsuz olduğu zamanlarda güneşin batışını izlemeyi sever.”
</br>“ Peki sen mutsuz muydun? “ diye sormuş, ama yanıt alamamıştım senden.
</br>7. Bölüm:
</br>Beşinci gün, küçük prensin yaşamıyla ilgili yeni bir sırrı daha keşfettim. Bu yine çizdiğim koyun
</br>sayesinde olmuştu. Sanki bu konuyu uzun süre düşünüp taşınmış gibi, aniden bana “ Koyunlar
</br>çalıları yiyorlar, peki çiçekleri de yerler mi? “ diye sordu.
</br>“ Önlerine gelen her şeyi yerler. “
</br>“ Dikenli çiçekleri de mi? “
</br>“ Evet, dikenli çiçekleri de.”
</br>“O halde dikenler...Dikenler ne işe yarar? “
</br>Bunun cevabını bilmiyordum. Uçağın motorunda sıkışıp kalmış bir cıvatayı sökmekle meşguldüm.
</br>Uçağın bozulması canımı giderek daha fazla sıkmaya başlamıştı. İçme suyum hızla azalıyordu ve
</br>ben durumun daha da kötüleşmesinden korkmaya başlamıştım.
</br>“ Dikenler diyordum...Ne işe yararlar? “ diye sordu yine.
</br>Küçük prens, sorduğu sorunun cevabını almadıkça sormaktan vazgeçmiyordu. Bense cıvatayı
</br>sökmekle meşguldüm ve aklıma gelen ilk şeyi söyleyiverdim: “ Dikenler hiçbir işe yaramaz. Çiçekler
</br>
</br>onları sırf kızgınlıktan taşırlar.”
</br>“ Ah, demek öyle! “
</br>Sonra kısa bir sessizlik oldu ve ardından, biraz da kırgın bir sesle “ Sana inanmıyorum. Çiçekler
</br>narin yaratıklardır. Saftırlar. Dikenlerinin korkunç olduğunu düşünürler “ dedi.
</br>Cevap vermedim. O sırada kendi kendime şöyle diyordum: “ Eğer bu cıvata yerinden çıkmamakta
</br>inat ederse, onu çekiçle çıkaracağım.”
</br>Ama küçük prens yine araya girdi : “Yani sen gerçekten çiçeklerin o dikenleri kızgınlıktan
</br>taşıdıklarına mı inanıyorsun?”
</br>“Hayır, hiçbir şeye inanmıyorum ben. Öylesine söyledim. Şu anda önemli bir işim var. “
</br>Hayretler içinde kalmıştı küçük prens.
</br>“ Önemli bir iş mi? “
</br>Beni elimde çekiç, parmaklarım motorun yağından simsiyah olmuş bir halde o çirkin şeyin ( yani
</br>uçağımın ) üzerine eğilmiş gören küçük dostum:
</br>“İşte şimdi tam da büyükler gibi konuştun “ dedi.
</br>Kendimden biraz utanmıştım.
</br>“Her şeyi karıştırıyorsunuz, karmakarışık ediyorsunuz “ dedi sonra. Gerçekten kızmıştı. Altın sarısı
</br>buklelerini sağa sola sallayarak : “ Kırmızı suratlı bir adamın yaşadığı bir gezegen biliyorum. Adam
</br>hiç çiçek koklamamış. Hiç yıldızlara bakmamış. Hiç kimseyi sevmemiş. Bütün vaktini şemalar
</br>yaparak geçirmiş. Ve bütün gün “ Önemli işlerim var. Önemli işlerim var. “ deyip dururdu. Bundan
</br>büyük bir gurur duyardı. Ama o bir insan değil, bir mantar o ! “
</br>“ Bir ne? “
</br>“ Bir mantar! “
</br>Küçük prens şimdi öfkeden sapsarı kesilmişti.
</br>“ Milyonlarca yıldır çiçeklerin dikenleri var. Ve milyonlarca yıldır koyunlar çiçekleri yiyorlar. Çiçeklerin
</br>hiçbir işlerine yaramayan dikenleri neden büyüttüklerini anlamaya çalışmak gereksiz bir şey mi?
</br>Çiçekler ve koyunlar arasındaki savaş önemsiz mi? O kırmızı suratlı beyefendinin şemalarından
</br>daha ciddi ve daha önemli değil mi bunlar? Ve evrende başka hiçbir gezegende yetişmediğini
</br>bildiğim bir çiçeğim varsa ve küçük bir koyun onu bir sabah, ben fark etmeden, tek bir ısırıkta yok
</br>ederse, bu önemsiz bir şey midir? “
</br>Yüzü kıpkırmızı olmuştu. Konuşmasını sürdürdü: “ Eğer bir insan milyonlarca yıldızın arasındaki tek
</br>bir gezegende yetişen bir çiçeği severse, bu onu mutlu etmeye yetecektir. Çünkü yıldızlara
</br>baktığında ‘ Benim çiçeğim oralarda bir yerlerde ‘ diyebilir. Ama bu koyun çiçeğini yerse, o zaman
</br>bütün yıldızlar aniden kararmış gibi gelir ona. Ve sen bunun önemli olmadığını düşünüyorsun! “
</br>Daha fazla konuşamamıştı, çünkü gözyaşlarına boğulmuştu.
</br>Akşam olmuştu. Takımları bir kenara bırakmıştım. Herhalde çekicim, cıvatam, susuzluğum ve
</br>
</br>ölümüm bana şu an olduğundan daha önemsiz gelemezdi. Milyonlarca yıldızın arasında, bir
</br>gezegende, benim gezegenimde, rahatlatmam gereken bir küçük prens vardı! On kollarıma aldım
</br>ve yavaşça salladım. “ Çiçeğin için hiçbir tehlike yok. Koyununa bir ağızlık çizeceğim... Çiçeğin için
</br>bir çit çizeceğim... Ben... Ben...” Ona nasıl ulaşacağımı, onu nasıl rahatlatacağımı bilemiyordum. Bu
</br>gözyaşı seli öyle tuhaftı ki...
</br>8. Bölüm:
</br>Çok geçmeden küçük prensin çiçeğini daha yakından tanıdım.
</br>Gezegeninde daima başka çiçekler olmuştu. Ama basit çiçeklerdi bunlar ve sabahleyin ortaya çıkar,
</br>akşam olunca gözden kaybolurlardı. Pek az yer kaplarlardı, kimseye zararları yoktu. Derken bir
</br>gün, nereden geldiği bilinmeyen bir tohum, diğerlerinden çok farklı bir filiz verdi. Küçük prens önce
</br>onu yeni bir tür baobap sandı. Bu yüzden de büyümesini yakından takip etti. Ama bir süre sonra
</br>bitki uzamayı bıraktı ve tomurcuklanmaya başladı. Kocaman bir tomurcuktu bu. Tomurcuğun yeşil
</br>zarının altında olağanüstü güzellikte bir çiçeğin gelişmekte olduğunu hissediyordu küçük prens.
</br>Çiçek tüm renklerini özenle seçiyor, taç yapraklarını tek tek düzenliyor, kusursuz bir giysi meydana
</br>getirmek için hazırlıklarını yavaş yavaş tamamlıyordu. Gelincikler gibi buruşuk olmak istemiyordu.
</br>Onun istediği, güzelliğinin zaferiyle ortaya çıkmaktı. Gerçekten de çok kibirliydi. Bu gizemli
</br>hazırlıklar günlerce sürdü. Derken bir sabah, güneşin doğuşuyla birlikte çıktı ortaya.
</br>Bunca sıkı ve özenli çalışmanın ardından önce bir esnedi. “ Ah, affedersin. Henüz tam uyanamadım.
</br>Saçım başım darmadağınık “ dedi.
</br>Ama küçük prens onun güzelliği karşısında duyduğu hayranlığı gizleyemedi. “ Ah, ne kadar da
</br>güzelsin! “
</br>“ Öyleyim değil mi? “dedi çiçek kibarca, “ güneşle aynı günde doğdum.”
</br>Evet, pek de mütevazı sayılmazdı doğrusu, ama öyle büyüleyiciydi ki!
</br>“ Kahvaltı vaktim geldi sanırım, acaba ihtiyaçlarımı karşılayabilir misin? “
</br>Küçük prens düşüncesizliğinden ötürü çok utanmış, hemen koşup bir teneke su getirmişti. Böylece,
</br>bu kibirli çiçeğin eziyetleri başlamış oluyordu.
</br>Örneğin bir gün, dört küçük dikenine güvenerek “ Bırak da gelsin şu kaplanlar, onların
</br>pençelerinden korkmuyorum “ demişti.
</br>“ Ama benim gezegenimde hiç kaplan yok ki! Üstelik kaplanlar ot yemezler. “
</br>“ Ama ben bir ot değilim “ demişti çiçek tatlı bir sesle.
</br>
</br>“ Ah, lütfen bağışla. “
</br>“Kaplanlardan korkmam ama, rüzgardan nefret ederim. Benim için bir korunak bulabilir misin
</br>acaba?"
</br>“Hava akımı çiçekler için korkunç bir şey olmalı. “diye düşündü küçük prens. “Bu çiçek gerçekten de
</br>çok karmaşık bir yaratık."
</br>“ Akşama beni cam bir korunakla kapatmanı istiyorum. Burası çok soğuk bir yer. Ve oldukça da
</br>rahatsız. Benim geldiğim yerde...”
</br>Aniden susmuştu çiçek. Ama artık çok geçti. Geldiğinde sadece bir tohumdu. Başka dünyalar
</br>hakkında bir şey bilmesine olanak yoktu. Böyle kolay keşfedilecek bir yalana başlarken yakalandığı
</br>için canı sıkılmıştı. Küçük prensin kafasını karıştırmak için öksürmeye başladı.
</br>“ Korunağım nerede? “ dedi sonra.
</br>“ Getirecektim, ama benimle konuşuyordun.”
</br>Küçük prensi utandırmak için biraz daha öksürdü çiçek. Ona olan sevgisine ve iyi niyetine rağmen,
</br>artık küçük prens çiçekten şüphelenmeye başlamıştı. Onun anlamsız sözlerini ciddiye almıştı. Sonra
</br>da çok mutsuz olmuştu.
</br>
</br>Bir gün bana:”Onu hiç dinlememeliydim“ dedi. “İnsan çiçeklere asla inanmamalı. Sadece onları
</br>seyretmeli, koklamalı. Benimkinin kokusu gezegenimin her yerine yayılmıştı, ama ben onu nasıl
</br>mutlu edeceğimi bilemedim. Şu kaplan hikayesi de beni çok öfkelendirmişti.“
</br>İçini dökmeye devam etti küçük prens.
</br>“O zamanlar hiçbir şeye aklım ermiyordu. Konuşulanlara değil, yapılanlara önem vermeliydim. O
</br>güzel kokusu ve ışıltısı bana iyi gelmişti. Onu hiç terk etmemeliydim. Bana oynadığı oyunlara
</br>rağmen yumuşak bir kalbi olduğunu anlamalıydım. Çiçekler çok tutarsız oluyorlar. Ama bak, ben de
</br>onu nasıl seveceğimi bilememiştim. O zamanlar çok deneyimsizdim.”
</br>9. Bölüm:
</br>Oradan kaçabilmek için sanırım vahşi kuşların göç etmelerinden faydalandı küçük prens. O sabah
</br>gezegenini bir güzel düzenledi. Aktif yanardağlarını özenle süpürdü. İki tane aktif yanardağı vardı.
</br>Sabah kahvaltısını bunların üzerinde ısıtırdı. Ayrıca bir de sönmüş yanardağı vardı. Ama ne olur ne
</br>olmaz diye onu da temizledi. Söylediğine göre, düzenli olarak süpürüldüklerinde yanardağlar hafif
</br>hafif yanarlarmış Hiç patlama olmazmış. Yanardağ patlamaları da baca yangınlarına benzer.
</br>Temizlenmezlerse felakete neden olabilirler. Tabii biz, dünyamızdaki yanardağları temizlemek için
</br>çok fazla küçük kalıyoruz. Bu yüzden de, patladıklarında büyük zararlar meydana geliyor.
</br>Küçük prens hiçbir üzüntü hissetmeksizin, son baobap filizlerini de söktü. Bir daha hiç geri
</br>dönmeyeceğine inanıyordu. Ama o sabah son kez yaptığı bu günlük işler ona öyle güzel gelmişti
</br>ki... Ve nihayet çiçeğini sulayıp korunağını üzerine yerleştirmeye hazırlanırken, ağlayacak gibi oldu.
</br>
</br>"Elveda" dedi çiçeğe. Ama çiçek cevap vermedi.
</br>“Elveda“ dedi tekrar. Çiçek öksürdü. Ama üşüdüğü için öksürmemişti bu kez.
</br>“Aptalca davrandım“ diye fısıldadı sonunda. “Lütfen beni affet. Mutlu olmaya çalış.“
</br>Oysa küçük prens çiçeğin sitem edeceğini sanıyordu. Şaşırmıştı. Elinde çiçeğin korunağı, öylece
</br>kalakalmıştı orada. Bu davranışına bir anlam veremiyordu.
</br>Çiçek: “Seni elbette seviyorum“ dedi. “Eğer bunu anlayamadıysan, suç bende. Ama sen de en az
</br>benim kadar aptalca davrandın. Neyse, mutlu ol. O korunağı da bırak elinden, artık onu
</br>istemiyorum.”
</br>“Ama rüzgar...”
</br>“O kadar da hasta değilim. Gecenin derinliği bana iyi gelecektir. Bir çiçek olduğumu unutma.“
</br>“Ama hayvanlar...”
</br>“Eğer kelebekleri görmek istersem, birkaç tırtılla iyi geçinmem gerekecek. Eğer bunu yapmazsam,
</br>hiç arkadaşım olmaz. Sen uzaklarda olacaksın. Hayvanlara gelince, onlardan korkmuyorum. Benim
</br>de pençelerim var “ diyerek dört küçük dikenini gösterdi. Sonra da “ Böyle oyalanma, sinirlerim
</br>bozuluyor. Gitmeye karar verdin, o halde git“ dedi. Ağladığının görülmesini istememişti. Çok gururlu
</br>bir çiçekti.
</br>
</br>10. Bölüm:
</br>Küçük prens kendisini komşu asteroitlerin arasında buldu. Bu asteroitlerin numaraları 325, 326,
</br>327, 328, 329, ve 330’du. Kendisine bir meşgale bulabilmek ve bilgisini artırmak için sırayla onları
</br>ziyaret ermeye karar verdi.
</br>İlk asteroitte bir kral yaşıyordu. Mor kumaştan yapılmış giysisiyle tahtında otururken, oldukça
</br>haşmetli görünüyordu.
</br>Küçük prensi görünce: “ Ah, işte halkımın bir üyesi “ dedi.
</br>“ Beni daha önce hiç görmediği halde kim olduğumu nereden bilebiliyor? “ diye düşündü küçük
</br>prens.
</br>Kralların dünyayı çok basit bir gözle algıladıklarını bilmiyordu. Krallara göre bütün insanlar, onların
</br>emirleri altında bulunan kimselerdi. “ Biraz daha yakına gel de seni iyice göreyim “ dedi kral.
</br>Nihayet emir verecek birini bulduğu için, oldukça kibirlenmişti.
</br>Küçük prens oturabileceği bir sandalye bulmak için çevresine bakındı, ama kralın kürkü bütün
</br>gezegeni kaplamıştı. Bu yüzden ayakta kaldı ve yorgun olduğu için de esnedi.
</br>“ Kralın karşısında esmemek görgü kurallarına aykırıdır, esnemeni yasaklıyorum “ dedi kral.
</br>“ Ama buna engel olamıyorum “ dedi küçük prens şaşkınlıkla. “ Uzun bir yoldan geldim ve hiç
</br>uyumadım.”
</br>“ O halde esnemeni emrediyorum “ dedi kral, “ yıllardır esneyen birini görmedim. İnsanların nasıl
</br>esnediğini merak ediyorum. Haydi şimdi yeniden esne. Bu bir emirdir.”
</br>Küçük prens kıpkırmızı olmuştu. “ Beni korkutuyorsunuz. Artık esneyebileceğimi sanmıyorum “
</br>dedi.
</br>“ Demek öyle. O halde arada bir esnemeni- arada bir de...”
</br>Sözünü tamamlayamadı, çünkü kızgınlıktan öksürmeye başladı. Otoritesine çok önem veriyordu
</br>anlaşılan. Emirlerine karşı gelinmesine hiç tahammülü yoktu. Ama aslında iyi bir kraldı. Bu yüzden
</br>de emir verirken insaflı davranıyordu.
</br>“ Bir generale martıya dönüşmesini emredersem ve general bu emre uymazsa suç onun değildir.
</br>İmkansız bir şeyi yapmasını istediğim için, suç benimdir.” dedi.
</br>Biraz utanarak “ Oturabilir miyim? “ dedi küçük prens. Kürkünün eteklerini haşmetle toparlayan kral
</br>: Oturmanı emrediyorum “ diye yanıtladı.
</br>Ama gezegen bomboştu. Bu kral kimi yönetiyordu? Küçük prens şaşkındı.
</br>“ Efendim, “ dedi, “ lütfen size bir soru sormama izin verin.”
</br>“ Sorunu sormanı emrediyorum “ dedi kral çabucak.
</br>
</br>“ Efendim, burada kimi yönetiyorsunuz acaba? “
</br>“ Her şeyi. “
</br>“ Her şeyi mi? “
</br>Kral eliyle kendi gezegenini, diğer gezegenleri ve yıldızları işaret etti.
</br>“ Hepsini mi? “ diye sordu küçük prens.
</br>“ Hepsini.”
</br>Anlaşılan kendisi evrensel bir kraldı.
</br>“ Peki yıldızlar emirlerinize boyun eğiyor mu? “
</br>“ Elbette. Emirlerimi derhal uygularlar. Karşı gelinmesine tahammül edemem. “
</br>Bu güç karşısında şaşırmadan edemedi küçük prens. Eğer bu güce kendisi sahip olsaydı,
</br>sandalyesin bile kıpırdatmadan aynı gün içinde yermiş iki, hatta yüz günbatımını birden izlerdi.
</br>Terk ettiği küçük gezegenini hatırlayınca, birden kendini mutsuz hissetti küçük prens. Cesaretini
</br>toplayarak kraldan bir ricada bulundu.
</br>“ Gün batımını izlemek isterdim. Lütfen bana bu iyiliği yapın. Güneşe batmasını emredin. “
</br>“ Eğer bir generale kelebek gibi çiçekten çiçeğe uçmasını, ya da bir trajedi yazmasını, veya
</br>kendisini bir martıya dönüştürmesini emretseydim ve general emrime uymasaydı, suç kimin olurdu?
</br>“
</br>“ Sizin.”
</br>“ Kesinlikle. Emirler, yerine getirilebilir şeyler olmalıdır. Otoritenin temeli mantıktır. İnsanlara
</br>kendilerini denize atmalarını emretmek, bir devrime yol açmak demektir. Ben emirlerime
</br>uyulmasını isterim. Buna hakkım var, çünkü mantıklı emirler veririm.”
</br>“ Gün batımı ne olacak? “ deye sordu küçük prens. Biliyorsunuz, sorduğu sorunun yanıtını
</br>almadıkça sormaktan asla vazgeçmezdi. “ Gün batımını izleyeceksin, bu emri vereceğim. Ama
</br>bilimsel yönetmeliklere göte, koşulların uygun olacağı zamanı beklemek zorundayım.”
</br>“ Peki bu ne zaman olacak? “
</br>“ Hımm. Yaklaşık sekize yirmi kala civarında. Sen de emirlerime nasıl uyulduğunu görmüş
</br>olacaksın. “
</br>Esnedi küçük prens. Gün batımını beklemek zorunda kaldığı için biraz canı sıkılmıştı.
</br>“ Burada yapacak hiçbir şeyim yok. Bu yüzden yoluma devam edeceğim.”
</br>Emredebileceği birini bulmuşken kaçırmak istemeyen kral:
</br>“ Gitme, seni bakan yapacağım “ dedi.
</br>“ Ne bakanı? “
</br>“ A... Adalet bakanı! “
</br>“ Ama burada yargılayacak hiç kimse yok ki! “
</br>“ Bunu henüz bilmiyoruz. Krallığımı tam olarak gezmiş değilim. Yaşlı olduğum için yürümek beni
</br>yoruyor. Arabaya binmek istesem, burada araba için yer yok.”
</br>“ Ama ben gezegende hiç kimse olmadığını biliyorum “ dedi küçük prens. Bir yandan da emin olmak
</br>için başını eğdi ve gezegenin diğer tarafına göz attı.
</br>“ O halde sen de kendini yargılarsın “ diye yanıtladı kral. “ Kendini yargılamak diğer insanları
</br>yargılamaktan çok daha zordur. Kendini gerektiği gibi yargılayabilirsen, çok adilsin demektir. “
</br>“ Eğer kendimi yargılayacaksam, bunu her yerde yapabilirim “ dedi küçük prens, “ burada kalmama
</br>gerek yok. “
</br>“ Hımm, “ dedi kral, “ eğer yanılmıyorsam gezegenin bir yerlerinde yaşlı bir fare olacak. Geceleri
</br>tıkırtılarını duyuyorum. Onu yargılarsın. Arada bir onu ölüm cezasına çarptırırsın, böylece hayatı
</br>senin ellerinde olur. Ama her seferinde onu affetmelisin. Çünkü yargılayabileceğin tek kişi o. “
</br>“ Ben hiç kimseyi ölüm cezasına çarptırmak istemiyorum ve sanırım kendi yoluma devam
</br>edeceğim. “
</br>“ Olmaz! “ dedi kral.
</br>Küçük prens kararını vermişti, ama yaşlı kralı incitmeyi de hiç istemiyordu.
</br>“ Sayın kralım, eğer emirlerinize derhal uyulmasını istiyorsanız, o halde uygulanabilir emirler
</br>vermelisiniz. Örneğin, bir an önce gitmemi emredebilirsiniz. Bence koşullar buna çok uygun.”
</br>Kral hiçbir şey söylemeyince, küçük prens bir an tereddüt etti, sonra oradan ayrıldı.
</br>Kral arkasından :” Seni büyükelçi yapacağım! Diye seslendi. Ses tonundaki otorite duyulmaya
</br>değerdi doğrusu...
</br>Küçük prens : “ Şu büyükler çok tuhaf “ dedi kendi kendine ve yoluna devam etti.
</br>
</br>11. Bölüm
</br>Gittiği ikinci gezegende kendini beğenmiş bir adam yaşıyordu. Küçük prensi görür görmez:
</br>“ Ah, işte bir hayranım! “ diye bağırdı. Çünkü bu adama göre diğer insanların hepsi onun
</br>hayranıydı.
</br>“ Günaydın,” dedi küçük prens, “ şapkanız ne kadar ilginç.” “ Bu şapka insanları selamlamak için “
</br>diye yanıtladı kendini beğenmiş adam. “ İnsanlar beni alkışladıklarında şapkamı havaya kaldırırım.
</br>Ama ne yazık ki buraya hiç kimse uğramıyor.”
</br>Adamın söylediklerinden pek bir şey anlamayan küçük prens “ Gerçekten mi? “ dedi.
</br>Kendini beğenmiş adam ona “ Ellerini çırp “ dedi. Küçük prens ellerini çırpınca şapkasını büyük bir
</br>nezaketle havaya kaldırdı.
</br>Küçük prens içinden “ Burası kralın gezegeninden daha eğlenceli “ dedi ve ellerini tekrar çırptı.
</br>Kendini beğenmiş adam şapkasını havaya kaldırdı yine.
</br>Beş dakika boyunca aynı şeyi tekrarladılar. Ama küçük prens oyunun monotonluğundan sıkılmıştı.
</br>“ Peki şapkanızı eğmeniz için ne yapmam gerekiyor? “ diye sordu.
</br>Ama kendini beğenmiş adam onun bu sorusunu duymadı. Çünkü övgüden başka hiçbir şeyi
</br>işitmezdi.
</br>“ Bana gerçekten çok mu hayransın? “ diye sordu adam.
</br>“ Hayran olmak ne demek? “
</br>“ Hayran olmak, bir kimsenin o gezegendeki en yakışıklı, en şık giyimli, en zengin ve en akıllı kişi
</br>olduğunu düşünmek demektir.”
</br>“ Ama bu gezegende sizden başka kimse yok ki! “
</br>“ Lütfen bana bu iyiliği yap, yine de bana hayran olduğunu söyle.”
</br>“ Size hayranım, “ dedi küçük prens hafifçe omuzlarını silkerek, “ ama bu sizin için neden bu kadar
</br>önemli? “
</br>
</br>Bunu söyledikten sonra da yoluna devam etti. İçinden “Şu büyükler gerçekten de çok tuhaflar “
</br>diyordu.
</br>12. Bölüm:
</br>Üçüncü gezegende bir ayyaş yaşıyordu. Bu ziyareti çok kısa sürmüş, ama küçük prensi derinden
</br>etkilemişti.
</br>Ayyaş adam masada sessizce oturuyordu. Masanın üzerinde bir kısmı dolu, bir kısmı boş bir sürü
</br>şişe vardı. Küçük prens:” Burada ne yapıyorsunuz?” diye sordu.
</br>“ İçki içiyorum “ diye yanıtladı adam kederli bir biçimde.
</br>“ Neden içki içiyorsunuz?”
</br>“Unutmak için.”
</br>Küçük prens adamın durumuna üzülmüştü.
</br>“ Neyi unutmak için? “
</br>“ Utandığımı “ diye yanıtladı adam.
</br>Yardım etmek isteyen küçük prens,
</br>“ Neden utandığınızı? “dedi.
</br>“ İçki içmekten “ diye yanıtladı ve tam bir sessizliğe gömüldü ayyaş adam.
</br>Küçük Prens yoluna devam etti. Çok şaşkındı.
</br>“ Büyükler gerçekten de, gerçekten de çok tuhaflar “ dedi kendi kendine.
</br>13. Bölüm:
</br>Dördüncü gezegen bir iş adamına aitti. Adam öyle meşguldü ki, küçük prens geldiğinde başını
</br>kaldırıp bakmadı bile.
</br>“ Günaydın “ dedi küçük prens, “ sigaranız bitmiş.”
</br>“ Üç artı iki beş eder. Beş artı Beş artı yedi on iki, on iki üç daha on beş ede. Günaydın. On beş artı
</br>yedi yirmi iki eder. Yirmi iki altı daha yirmi sekiz eder. Onu yakacak vaktim yok. Yirmi sekiz üç daha
</br>otuz bir. Pöh! Hepsi birden beş yüz bir milyon, altı yüz yirmi iki bin, yedi yüz otuz bir eder.”
</br>“ Beş yüz bir milyon tane olan nedir? “
</br>“ Hı! Sen hala orada mısın? Beş yüz bir milyon...Hatırlamıyorum. Çok fazla işim var. Ben önemli bir
</br>adamım. Gevezelik edecek vaktim yok benim! İki beş daha yedi eder...”
</br>“ Beş yüz bir milyon tane olan nedir? Diye yineledi küçük prens. Hayatında bir kez bile sorduğu
</br>
</br>sorunun cevabını almadan bırakmamıştı.
</br>İş adamı başını kaldırdı.
</br>“ Bu gezegendeki elli dört yıllık yaşamım boyunca, sadece üç kez rahatsız edildim. İlki, yirmi dört
</br>yıl önceydi. Nereden geldiğini bilmediğim bir mayısböceği, o çirkin sesiyle tam dört kez hata
</br>yapmam neden olmuştu. İkincisi, on bir yıl önce gelen bir romatizma nöbetiydi. Jimnastik yapmaya
</br>pek vakit bulamıyorum. Ben önemli bir adamım. Üçüncüsü ise, işte şimdi! Tam ben beş yüz bir
</br>milyon derken...”
</br>“ Beş yüz bir milyon tane olan nedir? “
</br>İş adamı bu sorudan kurtulamayacağını anlamıştı.
</br>“ Gökyüzünde gördüğün şu küçük nesneler.”
</br>“ Sinekler mi? “
</br>“ Hayır. Parıldayan küçük nesneler.”
</br>“ Arılar mı? “
</br>“ Yoo, hayır. Tembel insanları boş hayallere sürükleyen şu altın renkli küçük şeyler. Ama benim boş
</br>hayallere harcayacak vaktim yok. Ben önemli bir adamım. “
</br>“ Ah, anladım. Yıldızlardan söz ediyorsunuz.”
</br>“ Evet yıldızlar.”
</br>“ Peki beş yüz milyon yıldızı ne yapıyorsunuz?”
</br>“ Beş yüz milyon değil! Beş yüz bir milyon, altı yüz yirmi iki bin otuz bir tane.”
</br>“ Pekala. Ne yapıyorsunuz onları? “
</br>“ Ne mi yapıyorum? Hiçbir şey. Onlara sahibim.”
</br>“ Yıldızlara mı? “
</br>“ Evet.”
</br>“ Ama karşılaştığım kral da onlara...”
</br>“ Kralların hiçbir şeyi yoktur. Onlar sadece yönetirler. Bu çok farklı bir şey.”
</br>“ Peki yıldızlara sahip olmak sizin ne işinize yarıyor?”
</br>“ Beni zengin yapıyor.”
</br>“ Peki zengin olunca ne oluyor?”
</br>Kendi kendine “ Bu adamın verdiği cevaplar da ayyaş adamınkilere benziyor “ dedi küçük prens.
</br>Ama yine de birkaç soru daha sordu.
</br>“ İnsan yıldızlara nasıl sahip olabilir ki?”
</br>“ Bana aitler, çünkü bu fikir ilk benden çıktı.”
</br>“ Bunu düşünmüş olmak onlara sahip olmak için yeterli bir neden mi?”
</br>“ Elbette. Kimseye ait olmayan bir elmas bulduğunda, o senindir. Bir fikir ilk senden çıkarsa, gider
</br>
</br>patentini alırsın ve sana ait olur. Yıldızlar da benim, çünkü benden önce onlara sahip olmayı hiç
</br>kimse düşünmedi.”
</br>“ Evet, bu mantıklı “ dedi küçük prens. “ Peki onlarla ne yapıyorsunuz?”
</br>“ Onları yönetiyorum. Onları sayıyorum ve tekrar sayıyorum. Beni sonuç ilgilendiriyor.”
</br>Bu cevap küçük prensi tatmin etmemişti. “ Eğer ipek bir atkım varsa, onu boynuma dolar ve
</br>yanımda götürürüm. Bir çiçeğim varsa, onu koparır ve yanıma alırım. Ama siz yıldızları
</br>koparamazsınız!”
</br>“ Evet ama onları bankaya koyabilirim.”
</br>“ O ve demek?”
</br>“ Yani yıldızlarımın sayısını bir kağıda yazar, kağıdı bir çekmeceye kilitlerim.”
</br>“Hepsi bu mu?”
</br>“Evet, bu yeterli.”
</br>“Ne eğlenceli” diye düşündü küçük prens. “Oldukça da şiirsel. Ama çok gereksiz bir davranış.”
</br>Küçük prensin önem verdiği şeyler büyüklerinkinden çok farklıydı.
</br>“Sahip olduğum bir çiçek var ve ben onu her gün sularım “ dedi küçük prens. “Üç tane yanardağım
</br>var, onları da her hafta temizlerim. Sönmüş yanardağı hiç ihmal etmem. Kim bilir, belki bir gün o da
</br>yanabilir. Bu yaptıklarım, sahip olduğum şeyler için yararlıdır. Ama sizin yıldızlara hiçbir yararınız
</br>yok.”
</br>İş adamı konuşmak üzere ağzını açtı, ama söyleyecek hiçbir şey bulamadı. Küçük prens de kendi
</br>yoluna devam etti.
</br>“Büyükler, “ dedi “ kesinlikle çok tuhaflar.”
</br>14. Bölüm:
</br>Beşinci gezegen çok değişikti. Şimdiye dek gezdiği en küçük gezegendi. Burada ancak bir lamba
</br>direğiyle bir lamba yakıcısına yetecek kadar yer vardı. Küçük prens gökyüzünün bir köşesinde,
</br>evlerin ve insanların olmadığı bir gezegende lamba direğiyle lamba yakıcısının ne işe yaradığını
</br>merak etmişti doğrusu.
</br>“Yine de kendi kendine şöyle dedi: “ Evet, belki lamba yakıcısının burada bulunması saçma. Ama
</br>kral kadar, kendini beğenmiş adam, iş adamı ve ayyaş adam kadar da saçma değil. En azından
</br>yaptığı işin bir anlamı var. Bu sokak lambasını yaktığında sanki evrene yeni bir yıldız doğuyor, ya da
</br>yeni bir çiçek dünyaya geliyor. Lambayı söndürdüğünde ise, çiçek ya da yıldız uykuya dalıyorlar. Bu
</br>güzel bir iş. Be güzel olduğu için de faydalı bir iş.”
</br>Gezegene ayak bastığında lamba yakıcısını saygıyla selamladı.
</br>“Günaydın efendim. Niçin lambanızı söndürdünüz?”
</br>“Emirler böyle” diye yanıtladı lamba yakıcısı, “günaydın.”
</br>“Hangi emirler?” diye sordu küçük prens.
</br>“Lambayı söndürmemi emreden emirler. İyi akşamlar.”
</br>Ve lambayı tekrar yaktı.
</br>“Peki ama onu niçin yeniden yaktınız?”
</br>“Emirler böyle.”
</br>“Anlayamıyorum”dedi küçük prens.
</br>“Anlayacak bir şey yok” dedi lamba yakıcısı. “ Emir emirdir. Günaydın.”
</br>Ve lambayı söndürdü. Sonra alnını kırmızı kareli bir mendille sildi
</br>“Çok yorucu bir mesleğim var benim. Önceler her şey daha iyiydi. Lambayı sabahları söndürür,
</br>akşamları yakardım. Böylece günün geri kalan bölümünde dinlenir, geceleri uyuyabilirdim.
</br>“Yani emirler artık değişti mi?”
</br>“Emirler değişmedi” dedi lamba yakıcısı. “Sorun da burada zaten. O zamandan beri gezegenin hızı
</br>günden güne arttı ve emirler hala değişmedi. “
</br>“Yani?”
</br>“Yani artık gezegenin güneş etrafında dönme süresi bir dakikaya düştü. Ben de lambayı dakikada
</br>bir yakıp söndürmek zorundayım.”
</br>“Yaşadığın yerde bir gün sadece bir dakika sürüyor, bu çok eğlenceli olmalı.”
</br>“Hiç de eğlenceli değil “ dedi lamba yakıcısı. “Seninle konuşmaya başlayalı şimdiden bir ay oldu.”
</br>“Bir ay mı?”
</br>“Evet. Otuz dakika, otuz gün eder. İyi akşamlar.”
</br>
</br>Lambayı yeniden yaktı.
</br>Onu izlerken, bu lamba yakıcısını sevmeye başladığını fark etti küçük prens. Görevine ne kadar da
</br>bağlıydı. Kendi gezegeninde, sandalyesini birkaç adım ilerleterek izlediği günbatımlarını hatırladı
</br>birden. Dostuna yardımcı olmak istedi.
</br>“Biliyor musun, “ dedi “ istediğin zaman dinlenmeni sağlayacak bir yol biliyorum ben.”
</br>“Bunu hep isterim” dedi lamba yakıcısı. İnsan hem görevine bağlı, hem de tembel olabilir. Tıpkı bu
</br>lamba yakıcısı gibi.
</br>Küçük prens konuşmasını sürdürdü: “ Gezegenin çok küçük. Neredeyse üç uzun adımda bütün
</br>çevresini dolaşabilirsin. Uygun bir hızla yürüdüğünde, istediğin kadar güneşte kalabilirsin. Yani
</br>dinlenmek istediğinde yürürsün. Böylece gün istediğin kadar uzun sürer.”
</br>“Ama bunun bana pek yararı olacağını sanmıyorum” dedi lamba yakıcısı. “Hayatta tek istediğim şey
</br>uyumak.”
</br>“İşte bu şanssızlık.”dedi küçük prens.
</br>“Evet şanssızlık. Günaydın.”
</br>Ve lambayı tekrar söndürdü.
</br>Küçük prens yolculuğuna devam ederken kendi kendine şöyle diyordu:” Belki kral, kendini
</br>beğenmiş adam, ayyaş adam ve iş adamı bu lamba yakıcısını küçümserlerdi. Ama içlerinde bana
</br>saçma sapan gelmeyen tek kişi o. Belki de sadece kendisini düşünmediği içindir. Onunla arkadaş
</br>olabilirdim Ama bu gezegen gerçekten de çok küçük. İki kişiye yetecek kadar yer yok burada.”
</br>Artık küçük prens kendi gezegenini terk ettiği için ne kadar üzgün olduğunun farkındaydı. Her gün
</br>bin dört yüz kırk kez günbatımını izlemek istese bile, yine de en iyi gezegen kendi gezegeniydi.
</br>
</br>15. Bölüm:
</br>Altıncı gezegen beşincinin tam on katı büyüklüğündeydi. Burada sayfalar dolusu kitap yazan yaşlı
</br>bir beyefendi yaşıyordu.
</br>“Hey bakın! İşte bir kaşif!” diye bağırdı küçük prensi görünce.
</br>Masanın başına oturduğunda soluğunun kesildiğini fark etti küçük prens. Uzun bir yoldan geldiği
</br>anlaşılıyordu.
</br>“Nereden geliyorsun?” diye sordu yaşlı adam.
</br>Küçük prens onun sorusunu duymaksızın: “Bu kalın kitap nedir? Burada ne yapıyorsunuz?” dedi.
</br>“Ben coğrafyacıyım.”
</br>“Coğrafyacı ne demek?”
</br>“Coğrafyacı denizlerin, nehirlerin, şehirlerin, dağların ve çöllerin yerlerini bilen kişidir.”
</br>“Bu gerçekten çok ilginç” dedi küçük prens. “Gerçek bir mesleğiniz var.” Sonra da coğrafyacının
</br>gezegenini çabucak gözden geçirdi. Daha önce hiç bu kadar güzel bir gezegen görmemişti.
</br>“Gezegeniniz çok güzel. Burada hiç okyanus var mı?”
</br>“Bunu öğrenmeye fırsatım olmadı” dedi coğrafyacı.
</br>Küçük prens hayal kırıklığına uğramıştı. “Peki hiç dağ bar mı?”dedi.
</br>“Üzgünüm ama bunu da yanıtlayamayacağım.”ü
</br>“Peki şehirler, nehirler ve çöller?”
</br>“Bunu da bilmiyorum” dedi coğrafyacı.
</br>“Ama siz bir coğrafyacısınız!”
</br>“Elbette. Ama ben bir kaşif değilim. Gezegenimde hiç kaşif yok. Şehirlerin, dağların, okyanusların
</br>ve çöllerin sayısını öğrenmek coğrafyacının işi değildir. Bir coğrafyacı vaktini etrafta dolaşarak
</br>harcamaz. Onun daha önemli işleri vardır. Bürosundan asla ayrılmaz, ama kaşiflerle görüşür. Onlara
</br>sorular sorar ve yaptıkları yolculuklarda neler gördüklerini öğrenir. Bunları not eder. İlgisini çeken
</br>bir şeyle karşılaştığında ise, kaşifin karakteriyle ilgili bir test yapılmasını ister.”
</br>“Ama neden?”
</br>“Çünkü yalan söyleyen bir kaşif coğrafyacının kitabının adını lekeler. Çok fazla içki içen bir kaşif de
</br>öyle.”
</br>“Ama neden? “ diye sordu küçük prens.
</br>“Çünkü sarhoşlar her şeyi çift görürler. Sonuç olarak, gerçekte bir tane dağ varken, coğrafyacı
</br>defterine iki tane not eder.”
</br>“Ben böyle birini tanıyorum” dedi küçük prens. “Ondan hiç de iyi bir kaşif olmazdı.”
</br>“Evet, bu mümkündür. Kaşifin karakteri yeterince iyi de olsa, yaptığı keşifle ilgili bir araştırma daha
</br>istenir.”
</br>“Yani birisi bu keşfi kontrol mü eder?”
</br>“Hayır. Bunu yapmak çok zor olurdu. Ama kaşiften yaptığı keşfi kanıtlaması istenir. Örneğin büyük
</br>bir dağ keşfettiğinde, oradan birkaç tane taş getirmesi gerekir.”
</br>
</br>Coğrafyacının gözleri aniden parladı. “Sen! Sen çok uzun bir yoldan geliyorsun! O halde bir kaşifsin!
</br>Bana gezegenini anlatmalısın!”
</br>Ve coğrafyacı kayıt defterini açarak, kaleminin ucunu sivriltti. Kaşifin anlatacaklarını önce kurşun
</br>kalemle yazmalıydı. Kaşif bunları kanıtladıktan sonra, bilgiler mürekkeple yeniden yazılırdı.
</br>“Bekliyorum” dedi coğrafyacı sabırsızlıkla.
</br>“Şey, benim yaşadığım yer pek ilginç bir yer değil. Çok küçük bir gezegen. Üç tane yanardağım var.
</br>İkisi aktif yanardağ, biri ise sönmüş durumda. Ama kim bilir, belki bir gün o da yanar.”
</br>“Kim bilir...” dedi coğrafyacı.
</br>“Bir de çiçeğim var.”
</br>“Çiçekleri kaydetmeyiz.”
</br>“Neden? O, gezegenimdeki en güzel varlıktır.”
</br>“Ama efemeraldir.”
</br>“Efemeral ne demek?”
</br>“Coğrafya kitapları en değerli kitaplardır. Asla eskimezler. Çünkü dağlar yerlerini kolay kolay
</br>değiştirmezler. Bir okyanusun sularını boşattığı nadir görülür. Anlayacağın, biz coğrafyacılar kalıcı
</br>şeyleri kaydederiz.”
</br>“Ama sönmüş yanardağlar yeniden harekete geçebilir”dedi küçük prens. “Efemeral ne demek?”
</br>“Yanardağın aktif ya da sönmüş olması bizim için fark etmez. Önemli olan onun bir dağ olmasıdır”
</br>dedi coğrafyacı.
</br>“Peki ama efemeral ne demek?” dedi sorduğu sorunun yanıtını almadıkça asla vazgeçmeyen küçük
</br>prens.
</br>“Efemeral, kısa ömürlü demektir.”
</br>“Benim çiçeğim kısa ömürlü mü?”
</br>“Elbette.”
</br>“Benim çiçeğim efemeral” dedi küçük prens kendi kendine. “Ve kendini dünyadaki tehlikelere karşı
</br>koruyabilmek için sadece dört tane dikeni var. Ve ben onu orada tek başına bıraktım.”
</br>İlk kez pişmanlık duymuştu küçük prens. Ama cesaretini yeniden toplayarak: “Şimdi bana nereye
</br>gitmemi önerirsiniz? Diye sordu.
</br>“Dünyaya,” dedi coğrafyacı, ”çok ünlü bir gezegendir.
</br>Ve bir yandan çiçeğini düşünerek, yoluna devam etti küçük prens.
</br>16. Bölüm:
</br>Yedinci gezegen Dünyaydı. Dünya öyle sıradan bir gezegen değildir. Orada yüz bir tane kral, yedi
</br>bin tane coğrafyacı, dokuz yüz bin iş adamı, yedi buçuk milyon ayyaş, üç yüz on bir milyon kendini
</br>beğenmiş vardır. Bir başka deyişle, yaklaşık iki bin milyon tane yetişkin.
</br>Dünyanın büyüklüğü hakkında size bir fikir vermek için şunu söyleyebilirim: elektriğin icadından
</br>önce dünyadaki kara parçalarını aydınlatabilmek için, tam dört yüz altmış iki bin beş yüz on bir
</br>lamba yakıcısına gerek vardı. Bu ordunun görüntüsü müthişti. Tıpkı bir bale grubu gibi hareket
</br>ediyorlardı. Sahneye önce Yeni Zelanda’nın ve Avustralya kıtasının lamba yakıcıları çıkardı.
</br>Lambalarını yakar, sonra da uyumaya giderlerdi. Ardından Çinli ve Sibiryalı lamba yakıcılar gelirdi.
</br>Onlar da lambalarını yakıp sahneden çekilince, sıra Rusya’nın ve Hindistan’ın lamba yakıcılarındaydı.
</br>Afrikalı ve Avrupalıların ardından Güney Amerikalılar, son olarak da Kuzey Amerikalılar gelirdi
</br>sahneye. Bu sıra asla değişmezdi. Hiç hata olmazdı. Muhteşem bir gösteriydi bu. Sadece Kuzey ve
</br>Güney kutbunda bulunan iki lamba yakıcısı tembelliğin tadını çıkarabiliyordu, çünkü yılda yalnızca
</br>iki kez çalışıyorlardı.
</br>17. Bölüm:
</br>İnsan komik olmak istediğinde bazen yalan söylemek zorunda kalıyor. Lamba yakıcıları konusunda
</br>anlattıklarım pek de doğru değildi. Gezegenimiz hakkında yanlış bilgi vermek istemem. Aslında
</br>insanlar Dünyada pek az yer işgal ederler. Dünyadaki tüm insanlar bir araya gelse, otuz kilometre
</br>uzunluğunda ve otuz kilometre genişliğindeki bir alana kolayca sığabilirler. Yani Pasifik
</br>Okyanusundaki küçücük bir ada, bütün insanları kolaylıkla içine alabilir.
</br>Ama elbette ki büyükler buna inanmazlar. Kendilerinin çok yer kapladığını düşünürler. Kendilerini
</br>
</br>baobap ağaçları kadar önemli sanırlar. Onlara: “ İsterseniz kendiniz hesaplayın” deseniz, buna
</br>memnun olurlar. Hemen bir şema çizmeye koyulurlar. Şemalara bayılırlar. Ama siz vaktinizi bu sıkıcı
</br>işlerle boşa harcamayın. Ben sizin bana inandığınızı biliyorum. Evet, biz yine küçük prensimizin
</br>hikayesine dönelim. Küçük prens Dünyaya ayak bastığında, hiç kimseyi göremedi. Kumların
</br>üzerinde hareket eden uçuk sarı renkli yaratığı görünce yanlış yere geldiğini zannetti.
</br>“İyi akşamlar” dedi kibarca.
</br>“İyi akşamlar” diye yanıtladı yılan.
</br>“Hangi gezegendeyim acaba?”
</br>“Dünyadasın. Burası Afrika kıtası.”
</br>“O halde Dünyada hiç insan yok.”
</br>“Burası çöl,” dedi yılan “çöllerde insan olmaz. Dünya çok büyük bir gezegendir.”
</br>Küçük prens bir taşın üstüne oturdu ve gözlerini gökyüzüne çevirdi.
</br>“Merak ediyorum” dedi, “acaba yıldızlar tek tek yansaydı, o zaman herkes kendi gezegenini tekrar
</br>bulur muydu? Bak! Benim gezegenim tam üstümüzde. Ama öyle uzakta ki!”
</br>“Ne kadar güzel bir gezegen” dedi yılan. “Neden buraya geldin?”
</br>“Bir çiçekle bazı sorunlarım oldu” diye yanıtladı küçük prens. “Peki insanlar nerede? İnsan kendisini
</br>çölde çok yalnız hissediyor.
</br>“İnsanların içinde de öyle hissedersin” dedi yılan, “arada pek fark yoktur.”
</br>Küçük prens onu uzun uzun seyretti.
</br>“Çok tuhaf bir hayvansın sen” dedi sonunda. “Bir parmak kadar incesin.”
</br>“Ama en bir kralın parmağından daha güçlüyümdür” dedi yolan.
</br>Küçük prens güldü. “Pek de güçlü görünmüyorsun. Pençelerin bile yok. Seyahat de edemezsin.”
</br>“Seni bir geminin götürebileceğinden çok daha uzaklara götürebilirim” dedi yolan. Sonra da küçük
</br>prensin ayak bileğine dolandı. Altın bir bilezik gibi görünüyordu orada.
</br>
</br>“Dokunduğum kişiyi geldiği yere geri gönderirim. Ama sen safsın, masumsun ve bir yıldızdan
</br>geliyorsun.”
</br>Küçük prens bir şey söylemedi.
</br>“Senin için üzüldüm. Bu koca dünyada yapayalnız ve zayıfsın. Belki bir gün sana yardım edebilirim.
</br>Eğer kendi gezegenine gitmeyi çok istersen, sana yardım edebileceğimi sanıyorum.”
</br>“Seni çok yi anladım” dedi küçük prens. “Ama neden hep bilmece gibi konuşuyorsun?”
</br>“Bu bilmeceleri çözüyorum” dedi yılan. Sonra her ikisi de sustu.
</br>18. Bölüm:
</br>Küçük prens çölde yürüdüğü süre içinde sadece tek bir çiçekle karşılaştı. Bu çiçeğin taç yaprakları
</br>çık azdı. Önemsiz bir çiçekti bu.
</br>“Günaydın” dedi küçük prens.
</br>“Günaydın” diye yanıtladı çiçek.
</br>“İnsanlar nerede?” diye sordu küçük prens kibarca.
</br>Bu çiçek insanları ömründe sadece bir kez görmüştü. O da, çölden bir kervanın içindeki insanlardı.
</br>“İnsanlar mı? İnsanlarla yıllar önce karşılaşmıştım. Yedi-sekiz taneydiler. Ama onların nerede
</br>olduklarını kimse bilemez. Rüzgarla birlikte dolaşır dururlar. Kökleri yoktur insanların. Bu yüzden de
</br>bir yere bağlanamazlar.”
</br>“Hoşça kal” dedi küçük prens.
</br>“Hoşça kal” dedi çiçek.
</br>19. Bölüm:
</br>Küçük prens büyük bir dağa tırmandı. Daha önce kendi gezegenindeki üç yanardağın dışında hiç
</br>dağ görmemişti. Bu yanardağların boyu ise sadece dizlerine geliyordu. Sönmüş yanardağı tabure
</br>olarak kullanırdı. Ona ayaklarını uzatırdı. Kendi kendine : “Bu kadar yüksek bir dağın tepesine
</br>tırmanırsam, bütün gezegeni ve gezegendeki bütün insanları görebilirim” dedi. Ama görebildiği tek
</br>şey, diğer dağların sivri dorukları oldu.
</br>
</br>“Günaydın” dedi kibarca.
</br>“Günaydın... Günaydın... Günaydın...” diye yanıtladı yankı.
</br>“Sen kimsin?” diye sordu küçük prens.
</br>“Sen kimsin... Sen kimsin... Sen kimsin...” dedi yankı.
</br>“Arkadaş olalım. Ben çok yalnızım” dedi bu kez.
</br>“Ben çok yalnızım... Çok yalnızım... Çok yalnızım...”
</br>“Ne tuhaf bir gezegen!” diye düşündü. “Her tarafı kuru, her yeri dikenli, tamamen sert ve acımasız.
</br>İnsanlarda ise hayal gücü yok. Sadece sizin söylediklerinizi tekrarlıyorlar. Benim gezegenimde bir
</br>çiçeğim vardı ki, her zaman ilk konuşan o olurdu.
</br>
</br>20. Bölüm:
</br>Çölün, kayaların ve karların arasında uzun bir süre yürüyen küçük prensin karşısına sonunda bir yol
</br>çıktı. Ve bütün yollar sizi insanlara götürür.
</br>Yol boyunca yürümeye devam etti küçük dostumuz. Karşısına bir gül bahçesi çıktı.
</br>“Günaydın” dedi güllere. Onlar da: “ Günaydın” diye karşılık verdiler.
</br>Küçük prens onları izledi biraz. Hepsi de kendi çiçeğine benziyordu. Şaşkınlıkla:
</br>“Siz kimsiniz?” diye sordu.
</br>“Biz gülleriz” diye yanıtladı çiçekler.
</br>“Ah!” diye haykırdı küçük prens. Ve birdenbire içine büyük bir üzüntü çöktü. Kendi çiçeğinin
</br>evrendeki eşsiz bir tür olduğunu sanıyordu. Öyle demişti çiçek. Be işte burada, küçük bir bahçenin
</br>içinde, aynı çiçekten tam beş bin tane vardı!
</br>“Eğer burada olsaydı, bana yine sitem ederdi” diye düşündü. “Sanki ölecekmiş gibi durmadan
</br>öksürürdü. Yalanını bu şekilde ört bas etmeye çalışırdı muhakkak. Ve ben de hastabakıcılık
</br>numarası yapardım. Aksi taktirde gerçekten de ölürdü. Altta kalmaktansa ölmeyi tercih ederdi.”
</br>Sonra kendi kendine : “Eşsiz bir çiçeğim olduğu için kendimi zengin sanmıştım. Oysa o sıradan bir
</br>gülmüş sadece. Peki yanardağlarıma ne demeli? Boyları sadece dizlerime geliyor ve birisi sönmüş
</br>durumda. Tüm bunlar beni hiç de önemli bir prens yapmaz.
</br>Kendini çimenlerin üstüne bıraktı ve ağlamaya başladı küçük prens.
</br>21. Bölüm:
</br>
</br>İşte o sırada bir tilki çıkıverdi ortaya.
</br>“Günaydın” dedi tilki.
</br>“Günaydın” dedi küçük prens kibarca. Ama etrafına baktığında kimseyi göremedi.
</br>“Buradayım! Elma ağacının altında.”
</br>“Sen kimsin? Çok güzel görünüyorsun.”
</br>“Ben bir tilkiyim.”
</br>“Gel, birlikte oynayalım. Öyle mutsuzum ki” dedi küçük prens.
</br>“Seninle oynayamam” dedi tilki, “ ben evcil bir hayvan değilim.”
</br>“Buna çok üzüldüm” dedi küçük prens. Ama biraz düşündükten sonra: ”Evcil ne demek?” diye
</br>sordu.
</br>“Anladığım kadarıyla burada yaşamıyorsun” dedi tilki, “kimi arıyorsun?”
</br>“İnsanları arıyorum,” dedi küçük prens, “ peki ama ‘evcil’ ne demek?”
</br>“İnsanlar,” dedi tilki, “tüfeklerle dolaşırlar ve avlanırlar. Tam bir baş belasıdırlar. Bir de tavuk
</br>yetiştirirler. Tüm işleri bundan ibarettir. Sen de mi tavuk arıyorsun?”
</br>“Hayır, ben arkadaş arıyorum. Ama ‘evcil’ ne demek?”
</br>“Bu pek sık unutulan bir şeydir. ‘Bağ kurmak’ anlamına gelir.”
</br>“Bağ kurmak mı?”
</br>“Evet. Örneğin, sen benim için sadece küçük bir çocuksun. Diğer küçük çocuklardan hiçbir farkın
</br>yok benim için. Sana ihtiyacım da yok. Aynı şekilde, ben de senin için dünyadaki yüz binlerce
</br>tilkiden biriyim sadece. Bana ihtiyaç duymuyorsun. Ama beni evcilleştirirsen eğer, birbirimize
</br>ihtiyacımız olacak Sen benim için tek ve işsiz olacaksın, ben de senin için.”
</br>“Anlamaya başlıyorum” dedi küçük prens. “Bir çiçek var. Sanırım o beni evcilleştirdi.”
</br>“Olabilir. Dünyada her şey mümkündür.” dedi tilki.
</br>“Ama bu çiçek dünyada değil.”
</br>Tilki şaşırmıştı. “Başka bir gezegende mi?”
</br>“Evet.”
</br>“Peki orada avcılar da var mı?”
</br>“Hayır, yok.”
</br>“Bu çok ilginç. Peki ya tavuklar?”
</br>“Hayır. Tavuklar da yok.”
</br>“Eh, hiçbir yer mükemmel değildir” dedi tilki içini çekerek. Sonra kendini anlatmaya başladı:
</br>“Yaşamım çok monotondur. Ben tavukları avlarım, avcılar da beni.
</br>Bütün tavuklar birbirine benzer. Bütün insanlar da öyle. Bu yüzden biraz sıkılıyorum. Ama beni
</br>evcilleştirirsen eğer, yaşamıma bir güneş doğmuş olacak. Senin ayak seslerin benim için
</br>diğerlerinden farklı olacak. Ayak sesi duyduğum zaman hemen saklanırım. Ama seninkiler, bir
</br>
</br>müzik sesi gibi beni gizlendiğim yerden çıkaracaklar. Şu ekin tarlalarını görüyor musun? Ben ekmek
</br>yemem. Buğday benim hiçbir işime yaramaz. Bu yüzden de bu tarlalar bana hiçbir şey
</br>hatırlatmazlar. Buna üzülüyorum. Ama sen beni evcilleştirseydin, bu harika olurdu. Altın renkli
</br>saçların var senin. Ben de altın renkli başakları görünce seni hatırlardım. Ve rüzgarda çıkardıkları
</br>sesi severdim.
</br>Sustu tilki ve uzun bir süre küçük prensi izledi.
</br>“Senden rica ediyorum. Lütfen beni evcilleştir!” dedi.
</br>“Elbette” dedi küçük prens. “Ama pek fazla vaktim yok. Yeni arkadaşlar edinmem ve birçok şeyi
</br>anlayabilmem gerekiyor.”
</br>“Sadece evcilleştirdiğin kişiyi anlayabilirsin” dedi tilki. “İnsanlarınsa hiçbir şeyi anlayacak vakitleri
</br>yoktur. Her şeyi dükkandan hazır alırlar. Ve arkadaşlar dükkanlarda satılmadığı için de, hiç
</br>arkadaşları olmaz. Eğer bir arkadaşın olsun istiyorsan, evcilleştir beni!”
</br>“Ne yapmam gerekiyor peki?” diye sordu küçük prens.
</br>“Çok sabırlı olman gerekiyor. Önce çimenlerin üstüne, biraz uzağıma oturmalısın. Ben gözümün
</br>ucuyla seni izleyeceğim, sen hiçbir şey söylemeyeceksin. Sözcükler yanlış anlamalara neden olurlar.
</br>Ama her gün, biraz daha yakına gelebilirsin.”
</br>Ertesi gün küçük prens yine geldi.
</br>“Her gün aynı saatte gelmelisin” dedi tilki. “Örneğin öğleden sonra saat dörtte gelirsen, ben saat
</br>üçte kendimi mutlu hissetmeye başlarım. Zaman ilerledikçe de daha mutlu olurum. Saat dörtte
</br>endişelenmeye ve üzülmeye başlarım. Mutluluğun bedelini öğrenirim.
</br>Ama günün herhangi bir vaktinde gelirsen, seni karşılamaya hazırlanacağım zamanı asla bilemem.
</br>İnsanın gelenekleri olmalıdır.
</br>“Gelenek nedir?”
</br>“Bu da çok sık unutulan bir şeydir” dedi tilki. “Bir günü diğer günlerden, bir saati diğer saatlerden
</br>ayıran şeydir. Örneğin, şu benim avcıların da gelenekleri vardır. Perşembeleri kızlarla dansa giderler.
</br>Bu yüzden de Perşembe benim için harika bir gündür. Üzüm bağlarına kadar yürüyebilirim. Ama
</br>avcılar dansa herhangi bir gün gitseydi, benim için hiçbir günün özelliği olmayacaktı ve asla tatil
</br>yapamayacaktım.”
</br>
</br>Böylelikle küçük prens tilkiyi evcilleştirdi. Ve ayrılma vakti geldiğinde “Ah! Sanırım ağlayacağım”
</br>dedi tilki.
</br>“Bu senin hatan” dedi küçük prens. “Ben sana zarar vermek istemedim. Seni evcilleştirmemi sen
</br>istedim.
</br>“Doğru, haklısın” dedi tilki.
</br>“Ama ağlayacağını söyledin!”
</br>“Evet, öyle.”
</br>“O halde bunun sana hiçbir yararı olmadı.”
</br>“Hayır, oldu. Buğday tarlalarının rengini gördükçe seni hatırlayacağım. Şimdi git ve güllere bir kez
</br>daha bak. O zaman kendi gülünün evrende eşsiz ve tek olduğunu anlayacaksın. Sonra bana veda
</br>etmek için buraya geri döndüğünde, sana hediye olarak bir sır vereceğim.”
</br>Küçük prens güllere bir kez daha bakmaya gitti.
</br>“Hiçbiriniz benim gülüm gibi değilsiniz. Çünkü henüz hiçbiriniz evcilleşmediniz. Ve siz de hiç kimseyi
</br>evcilleştirmediniz” dedi onlara. “Siz tıpkı tilkinin benimle karşılaşmadan önceki hali gibisiniz.
</br>Dünyadaki binlerce tilkiden yalnızca biriydi o. Ama ben onunla dost oldum ve şimdi artık o özel bir
</br>tilki.”
</br>Güller bu duyduklarına çok bozuldular.
</br>“Evet, güzelsiniz. Ama boşsunuz. Sizin için kimse yaşamını feda etmez. Yoldan geçen herhangi biri,
</br>benim gülümün de size benzediğini söyleyebilir. Ama benim gülüm sizin her birinizden çok daha
</br>önemlidir. Çünkü ben onu suladım. Ve onu camdan bir korunakla korudum. Önüne bir perde
</br>gererek rüzgarın onu üşütmesini engelledim. Tırtılları onun için öldürdüm ( ama birkaç tanesini
</br>kelebek olmaları için bıraktım). Onun şikayetlerini ve övünmelerini dinledim. Ve bazen de
</br>suskunluklarına katlandım. Çünkü o benim gülüm.”
</br>Bunları söyledikten sonra tilkinin yanına döndü.
</br>“Elveda” dedi.
</br>“Elveda” dedi tilki de. “Ve işte sırrım: Bu çok basit. İnsan gerçekleri sadece kalbiyle görebilir. En
</br>temel şeyi gözler göremez.”
</br>“Temel olan şeyi gözler göremez” diye tekrarladı küçük prens. Öğrendiğinden emin olmak istiyordu.
</br>“Senin gülünün diğerlerinden daha önemli olmasını sağlayan şey, ona ayırdığın vakittir” dedi küçük
</br>prens.
</br>
</br>“İnsanlar bu en önemli gerçeği unuttular. Ama sen unutmamalısın. Evcilleştirdiğin şeye karşı her
</br>zaman sorumlusun. Gülüne karşı sorumlusun.
</br>“Gülüme karşı sorumluyum” diye tekrarladı küçük prens, öğrendiğinden emin olmak için. Sonra
</br>yoluna devam etti.
</br>22. Bölüm:
</br>“Günaydın.”
</br>“Günaydın” diye karşılık verdi demiryolu işaretçisi.
</br>“Burada ne yapıyorsunuz?”
</br>“Trenlere yol gösteriyorum. Onlara sağa veya sola geçmelerini söylüyorum.”
</br>Onlar konuşurken, parlak ışıklarla donatılmış bir ekspres tren yanlarından uğuldayarak geçti. O
</br>geçerken işaret direği sallanmıştı.
</br>“Sanırım çok aceleleri var” dedi küçük prens, “peki ne arıyorlar?
</br>“Bunu makinist bile bilmiyor.”
</br>O anda parlak ışıklı başka bir ekspres tren ters yöne doğru hızla geçti.
</br>“Peki niçin geri dönüyorlar?” diye sordu küçük prens.
</br>“Bunlar aynı yolcular değil” dedi işaretçi.
</br>“Bulundukları yeri beğenmiyorlar mı?”
</br>“Hiç kimse bulunduğu yeri beğenmez.”
</br>Şimdi de parlak ışıklı ekspres trenlerin bir üçüncüsü geçti yanlarından.
</br>“Bunlar diğer yolcuları mı takip ediyorlar?
</br>“Hiçbir şeyi takip etmiyorlar” dedi işaretçi. Ya uyuyorlardır, ya da esniyorlardır. Sadece çocuklar
</br>burunlarını pencerelere dayar ve etrafa bakarlar.”
</br>“O halde sadece çocuklar ne aradıklarını biliyor” dedi küçük prens. “ Bezden bir bebeğe
</br>bağlanıyorlar ve bu onlar için çok önemli hale geliyor. Eğer ellerinden alırsanız, ağlamaya
</br>başlıyorlar.”
</br>“Bence şanslılar” dedi işaretçi.
</br>23. Bölüm:
</br>“Günaydın” dedi küçük prens.
</br>“Günaydın” dedi satıcı. İnsanların susuzluğunu gidermek üzere hazırlanmış tabletler satardı.
</br>Haftada bir kez bu tabletlerden aldınız mı, o hafta hiç susamazdınız.
</br>“Peki bunları niçin satıyorsunuz?”
</br>“Çünkü bu, insanlara çok vakit kazandırıyor. Uzmanlar bunun araştırmasını yaptılar. Haftada tam elli
</br>üç dakika kazanıyorsun.”
</br>
</br>“Peki bu elli üç dakikada ne yapıyorlar?”
</br>“Canları ne isterse.”
</br>“Eğer elli üç dakikam olsaydı,” dedi küçük prens, “bir su pınarına doğru ağır ağır yürürdüm.”
</br>24. Bölüm:
</br>Satıcının hikayesini dinlediğim sırada
</br>sekiz gündür çölde bulunuyordum ve elimdeki suyun son damlalarını yudumluyordum.
</br>“Anılarını dinlemek gerçekten de güzel” dedim küçük prense, “ama henüz uçağımı tamir etmeyi
</br>başaramadım. Keşke ben de bir su pınarına doğru ağır ağır yürüyebilseydim.
</br>“Dostum tilki bana demişti ki...”
</br>“Sevgili dostum. Bunun tilkiyle hiçbir ilgisi yok ki!”
</br>“Ama neden?”
</br>“Çünkü susuzluktan öleceğiz.”
</br>“İnsanın dostu olması iyidir. Ölecek olsa bile. Ben tilkiyle dost olduğum için çok mutluyum.”
</br>Kendi kendime “Tehlikenin farkında değil” dedim.
</br>“Ne acıkıyor, ne de susuyor. İstediği tek şey biraz gün ışığı.”
</br>Küçük prens sanki ne düşündüğümü anlamış gibi:
</br>“Ben de susadım. Hadi gidip bir kuyu arayalım” dedi. Bunun yararsız olduğunu anlatan bir işaret
</br>yaptım. Çölün ortasında bir kuyu aramak saçmaydı. Yine de birlikte yürümeye başladık.
</br>Hiç konuşmadan saatlerce yürüdük. Karanlık bastırdı, yıldızlar da tek tek belirmeye başladı.
</br>Susuzluğumun etkisiyle, yıldızlara bakarken kendimi rüyada gibi hissettim. Küçük prensin sözleri
</br>zihnimde yankılanmaya başlamıştı.
</br>“Demek sen de susadın?” diye sordum. Ama sorumu yanıtlamadı. Sadece: “su kalbimize faydalıdır”
</br>dedi.
</br>“Ne demek istediğini anlamamıştım, ama bir şey sormaım. Artık ona soru sormanın hiçbir yararı
</br>olmadığını gayet iyi biliyordum.
</br>Yoruldu ve kumların üzerine oturdu. Ben de yanına oturdum. Kısa bir sessizlikten sonra: “Yıldızlar
</br>çok güzel... Çünkü içlerinden birinde, şu an göremediğim bir çiçek yaşıyor” dedi.
</br>“Elbette” dedim. Sessizce ay ışığının altındaki kum tepeciklerini izledim.
</br>“Çok de çok güzel” dedi sonra.
</br>Gerçekten güzeldi. Çölleri hep sevmişimdir. Bir kum tepeciğinin üstüne oturursun. Hiçbir şey
</br>görmezsin. Hiçbir şey işitmezsin. Sadece çölün o sessiz, gizemli ışıltısını hissedersin.
</br>“Çöl çok güzel” dedi küçük prens, “çünkü bir yerlerinde bir kuyu gizliyor.”
</br>Bense çölün o gizemli ışıltısının farkına varmış, şaşırmıştım. Küçük bir çocukken çok eski bir evde
</br>otururduk. Burada bir hazinenin gizli olduğunu anlatmışlardı belki de. Ama bu hikaye evimizi büyülü
</br>bir ev yapmıştı.
</br>Benim evim, ruhunun derinliklerinde bir sır saklıyordu...
</br>“Evet,” dedim, “ne bir evin, ne yıldızların, ne de çölün güzelliğinin nereden geldiği bilinmez.”
</br>“Benimle aynı fikirde olmana çok sevindim” dedi küçük prens.
</br>Uykuya dalınca, onu kollarıma aldım ve tekrar yürümeye koyuldum. Çok duygulanmıştım. Sanki
</br>elimde çok narin bir hazine taşıyordum. Hatta dünyadaki en narin şeydi bu sanki. Ay ışığında onun
</br>solgun alnını, kapalı gözlerini ve rüzgarda titreyen buklelerini seyrettim. Kendi kendime şöyle
</br>dedim: “Bu gördüklerim sadece bir kılıftan ibaret. En önemli şeyi gözler göremez.”
</br>Ona bakarken dudakları aralandı ve uykusunda hafifçe gülümsedi. “Burada uyuyan şu küçük
</br>prensin beni böylesine duygulandırmasının nedeni, onun bir çiçeğe olan bağlılığı. Uyurken bile, bu
</br>çiçeğe olan sevgisi tüm benliğini bir kandil gibi aydınlatıyor.”
</br>Şimdi daha da narindi sanki. Kandilleri çok dikkatli korumalıyız. Şiddetli bir rüzgar onları
</br>söndürebilir.
</br>Böylece yürümeye devam ettim ve gün ağarırken kuyuyu buldum.
</br>
</br>25. Bölüm:
</br>“İnsanlar,” dedi küçük prens, “ne aradıklarını bilmeden hızlı trenlere doluşuyorlar. Endişe ve telaşla,
</br>aynı yerde dönüp duruyorlar.” Bir an durakladıktan sonra ekledi: “Çektikleri sıkıntıya değmez bu.”
</br>Bulduğumuz kuyu Sahara Çölünün bilinen kuyularından değildi. Sahara Çölü’ndeki kuyular kumda
</br>açılmış çukurlardan ibarettir. Ama bizim bulduğumuz kuyu kasabalardaki kuyulardandı. Oysa etrafta
</br>kasaba filan yoktu. Düş gördüğümü sandım.
</br>“Ne kadar garip” dedim küçük prense, “her şey hazır durumda. Makara, kova, ip, hepsi hazır.”
</br>Güldü. Makarayı çevirmeye koyuldu. Uzun süredir çalışmamaktan paslanmış olan makara, inlemeye
</br>başladı.
</br>“Duyuyor musun?” dedi küçük prens. “Kuyuyu uyandırdık. O da şarkı söylemeye başladı...”
</br>Onun yorulmasını istemiyordu. “Bana bırak” dedim.
</br>“Senin için fazla ağır.”
</br>Kovayı ağır ağır çektim ve kuyunun kenarına bıraktım. Kovanın içindeki su hala titriyordu ve
</br>makaranın sesini hem kulaklarımda, hem de titreyen suda duyabiliyordum. Güneşin titrek ışıltılarını
</br>görebiliyordum.
</br>“Bu sudan içmek istiyorum” dedi küçük prens, “bana biraz su verir misin?”
</br>İşte şimdi onun ne aradığını anlamıştım! Kovayı dudaklarına dayadım. İçerken gözleri kapalıydı. Bir
</br>bayram şekeri kadar tatlıydı bu su. Diğer besinlerin hepsinden farklıydı. Yıldızların altında yapılan
</br>bir yürüyüşten, makaranın şarkısından ve kollarımın emeğinden dünyaya gelmişti. Kalbe faydalıydı.
</br>Bir armağandı sanki. Küçük bir çocukken Noel’de aldığım hediyenin güzelliği Noel ağacının
</br>ışıltısından, kutlamanın müziğinden, gülümseyen yüzlerin sıcaklığından gelirdi.
</br>“Senin yaşadığın yerdeki insanlar,” dedi küçük prens, “bir bahçenin içinde binlerce gül yetiştiriyorlar
</br>ve yine de aradıklarını bulamıyorlar.”
</br>“Doğru, bulamıyorlar” dedim.
</br>“Ve aslında aradıkları şeyi tek bir gülde, ya da bir avuç suda bulabilirlerdi.”
</br>“Evet, haklısın” dedim.
</br>“Ama gözler göremez. İnsanın kalbiyle bakması gerekir.”
</br>Suyu içmiştim. Nefesim yerine geldi. Güneş doğarken kumun rengi bal rengine dönüşmüştü. Bu
</br>renk çok hoşuma gidiyordu. Peki ama bu hissettiğim acı da neydi?
</br>Yumuşak bir sesle: “Sözünde durmalısın” dedi yanıma otururken.
</br>
</br>“Hangi söz?”
</br>“Biliyorsun. Koyunuma bir ağızlık yapacağını söylemiştin. Çiçeğime karşı sorumluluğum var. Onu
</br>korumalıyım.
</br>Ona bir ağızlık çizmek için cebimdeki kağıtları çıkardım. Resimleri görünce gülmeye başladı küçük
</br>prens ve: “Baobapların biraz lahanaya benzemiş” dedi.
</br>“Ya?”
</br>Oysa ben baobaplarımla gurur duymuştum!
</br>“Çizdiğin tilki... kulakları... sanki biraz boynuza benziyorlar ve çok da uzunlar.”
</br>Yine gülmeye başladı.
</br>“Haksızlık ediyorsun küçük prens” dedim. “Unutma ki, daha önce daha önce sadece iki boa yılanı
</br>çizmiştim.”
</br>“Olsun. Bunlar yeterli. Çocuklar anlayacaktır” dedi. Ben de kurşunkalemle bir ağızlık çizerek ona
</br>verdim. Verirken yüreğim sızladı. “Benim bilmediğim planların var senin...”
</br>Ama cevap vermedi küçük prens. Onun yerine bana:
</br>“Biliyorsun, Dünyaya inişim... Yarın Dünyaya inişimin yıldönümü” dedi. Sonra ekledi: “Buraya çok
</br>yakın bir yere inmiştim.”
</br>Yüzü kızardı.
</br>Ve bir kez daha, nedenini bilmediğim bir acı kapladı yüreğimi. Fakat zihnimde bir soru belirmişti.
</br>“Yani sekiz gün önce seninle burada karşılaştığım sabah, insanlardan binlerce kilometre uzakta tek
</br>başına dolaşıp durmanın bir nedeni mi vardı? Ait olduğun yere mi dönüyordun?”
</br>Küçük prens yine kızardı.
</br>“Belki de yıldönümü nedeniyle geldin buraya, ha?”
</br>Yine kızardı küçük prens. Sorularıma cevap vermemişti. Ama yüzünün kızarması “Evet” anlamına
</br>gelmez miydi?
</br>“Ah, sevgili dostum, sanırım biraz korkuyorum” dedim.
</br>Rahatlatıcı bir sesle: “ Şimdi çalışmalısın. Motorunun yanına gitmelisin. Ben seni burada
</br>bekleyeceğim. Yarın akşam yine gel...” dedi.
</br>Ama içim rahatlamamıştı. Tilkiyi hatırladım. İnsan birinin kendisini evcilleştirmesine izin verirken,
</br>bir parça da ağlamayı göze alıyor demektir.
</br>26. Bölüm:
</br>Kuyunun yanında eski, taş bir duvar yıkıntısı vardı. Ertesi akşam oraya geri döndüğümde, uzaktan,
</br>küçük prensimin bu duvarın üzerinde oturduğunu gördüm. Ayaklarını aşağı sarkıtmıştı. Şöyle
</br>diyordu: “Unuttun mu? Burası değildi.”
</br>Biriyle konuştuğu belliydi.
</br>“Evet, evet. Tam bu gün. Ama burası doğru yer değil.”
</br>Ona doğru yürümeyi sürdürdüm, ama halen konuştuğu kişiyi ne görebiliyor, ne de duyabiliyordum.
</br>Küçük prens bir kez daha cevap verdi: “Evet, tabii. Ayak izlerimin nerede başladığını görürsün. Beni
</br>orada bekle. Bu gece orada olacağım.”
</br>Şimdi duvardan sadece yirmi metre uzaktaydım, ama hala hiçbir şey göremiyordum. Küçük prens
</br>yine konuştu: “Zehirin iyi bir zehir midir? Bana çok uzun süre acı çektirmeyeceğinden emin misin?”
</br>Durdum. Yüreğim sızlıyordu. Ama hala ne olduğunu anlamamıştım.
</br>“Şimdi git” dedi, “aşağı ineceğim.”
</br>Bunun üzerine bakışlarımı aşağı, duvarın dibine çevirdim ve orada gördüğüm şey havaya
</br>sıçramama neden oldu. İnsanı birkaç saniye içinde öldürebilecek sarı bir yılan, başını küçük prense
</br>doğru kaldırmış, öylece duruyordu orada. Silahımı almak için elimi cebime götürdüm ve koşmaya
</br>başladım. Ama çıkardığım sesi duymuş olacak ki, başını indirip kumların üzerinde kaymaya başladı
</br>yılan. Ve pek de acele etmeden, taşların arasında gözden kayboldu.
</br>Küçük prensimi tutmak için tan zamanında yetiştim. Onu kollarıma aldığımda yüzünün bembeyaz
</br>olduğunu gördüm.
</br>
</br>“Bu ne demek oluyor?” diye sordum. “Neden yılanlarla konuşuyorsun?” Boynundaki altın renkli
</br>fuları çözdüm. Alnını hafifçe ıslattım ve içmesi için ona biraz su verdim. Artık soru sormaya cesaret
</br>edemiyordum. Bana ciddi bir ifadeyle baktı ve kollarını boynuma doladı. Kalp atışlarını
</br>duyabiliyordum. Sanki tüfekle vurulmuş bir kuşun gittikçe yavaşlayan kalp atışları gibiydi.
</br>Bana: “Motorundaki arızayı bulmana sevindim. Artık evine gidebilirsin” dedi.
</br>“Bunu nereden biliyorsun?”
</br>Aslında bu haberi vermeye geliyordum. Çok umutsuz olmama rağmen, motoru tamir etmeyi
</br>başarmıştım.
</br>Sorumu yanıtlamadı. Sadece “Bugün evime dönüyorum” diye fısıldadı.
</br>Sonra üzüntüyle ekledi: “Evim çok uzakta... Oraya gitmek çok zor olacak...”
</br>Beklenmedik bir şey olacağını hissedebiliyordum. Onu bir çocuk gibi kollarımda sımsıkı tutuyordum.
</br>Ama o sanki ellerimden bir uçuruma doğru kayıyordu ve ben bunu engelleyemiyordum...
</br>Bakışları ciddiydi ve uzaklarda kaybolup gidiyordu.
</br>“Bana verdiğin koyun yanımda. Kutusu da yanımda. Ve ağızlığı da...” dedi.
</br>Buruk bir gülümseme yayıldı yüzüne. Uzun bir süre öylece bekledim. Vücut ısısının giderek arttığını
</br>hissediyordum.
</br>“Küçük dostum benim, sen korkmuşsun...”
</br>Elbette korkmuştu! Ama yavaşça güldü.
</br>“Bu gece çok daha fazla korkacağım” dedi.
</br>Bir kez daha, içimde onarılmaz bir acı duydum. Bu gülüşü bir kez daha duyamayacağımı düşünmek
</br>bile istemiyordum. Buna dayanamazdım. Gülüşü, çölün ortasında bir su kaynağı gibiydi benim için.
</br>“Küçük prens, gülüşünü tekrar duymak istiyorum” dedim.
</br>Ama o bana : “Bu gece, Dünyaya ineli tam bir yıl oluyor. Gezegenim, geçen yıl Dünyaya indiğim
</br>yerin tam üstünde olacak bu gece.” dedi.
</br>“Küçük prens, lütfen bunun sadece kötü bir rüya olduğunu söyle bana” dedim, “şu yılan hikayesinin
</br>be gezegenine geri döneceğinin...”
</br>Ama sorumu yanıtlamadı küçük prens. Onun yerine bana:
</br>“En önemli şeyi gözler göremez” dedi.
</br>“Evet, biliyorum...”
</br>“Su için de aynı şey geçerli. Makaranın çıkardığı sesi hatırlıyor musun? İşte tam da bu makara ve ip
</br>yüzünden, bana verdiğin bir yudum su müzik sesi gibi güzeldi. Çok tatlıydı...”
</br>
</br>“Evet, biliyorum...”
</br>“Geceleri yıldızları izlersin. Benim yaşadığım yarde her şey jo kadar küçük ki, sana gezegenimi
</br>gösterebilmem imkansız. Ama böylesi daha iyi. Çünkü içlerinden birinde benim yaşadığımı
</br>bileceksin. Hepsini seveceksin. Hepsi senin dostun olacak. Ve sana bir hediyem var...”
</br>Bir kez daha güldü.
</br>“Ah, küçük prens! Benim sevgili küçük prensim. Gülüşünü duymak çok güzel!”
</br>“Aslında benim hediyemdi bu... tıpkı su için olduğu gibi.”
</br>“Anlamıyorum...
</br>“Yıldızlar, başka başka insanlara farklı şeyler ifade ederler. Bazıları için sadece gökyüzünde titreyen
</br>ışıklardır. Yolcular içinse, bir rehberdirler. Bilim adamları için fikir kaynağıdırlar. Şu benim iş adamı
</br>içinse zenginlik. Ama herkes için sessizdirler. Sen hariç...”
</br>“Ne demek bu?”
</br>“Geceleri gökyüzüne baktığında, yıldızlardan birinde benim yaşadığımı ve orada gülüyor olduğumu
</br>bileceksin. Bu yüzden sana sanki bütün yıldızlar gülüyormuş gibi gelecek. Bütün dünyada yalnızca
</br>senin gülen yıldızların olacak.“
</br>Ve bunu söyledikten sonra yine güldü.
</br>“Ve üzüntün geçtiğinde – çünkü zaman bütün acıları iyileştirir- beni tanıdığına memnun olacaksın.
</br>Daima benim dostum olarak kalacaksın. Benimle birlikte gülmek isteyeceksin. Be zaman zaman,
</br>sadece bunun için gidip pencereyi açacaksın... Gökyüzüne bakarken güldüğünü gören arkadaşların
</br>buna çok şaşıracaklar. Sen de onlara: “Ah, evet, yıldızlar beni hap güldürürler” diyeceksin. Onlar da
</br>senin deli olduğunu düşünecekler. Görüyorsun, sana ne kadar kötü bir oyun oynadım...”
</br>Ve bir kez daha güldü.
</br>“Aslında ben sana bir sürü yıldız değil de, kahkaha atabilen bir sürü zil vermiş gibi oldum.”
</br>Yine güldü. Sonra ciddileşti. “Bu gece... biliyorsun... gelme...”
</br>“Seni bırakmayacağım.”
</br>“Dışarıdan acı çekiyormuşum gibi görünecek. Ölüyormuş gibi görüneceğim. Bunu görmeye gelme.
</br>Hiçbir işe yaramaz bu...”
</br>“Seni bırakmayacağım” dedim Endişelenmişti.
</br>“Sana böyle söylememin nedeni, biraz da yılan yüzünden. Sana zarar vermemeli... Yılanlar hain
</br>yaratıklardır. Zevk için insanı sokabilirler.”
</br>“Seni bırakmayacağım” dedim.
</br>Sonra birden rahatladı. “Yılanlar sadece bir kez zehirleyebilirler, öyle değil mi?” dedi.
</br>O gece yola çıktığını görmedim. Sessizce ayrılmıştı. Arkasından koşup ona yetiştiğimde, hızlı ve
</br>kararlı adımlarla yürüdüğünü gördüm. Bana:
</br>“Ah! Buradasın...” dedi. Ama sesi hala telaşlıydı.
</br>“Gelmemeliydin. Üzüleceksin. Öldüğümü sanacaksın, ama gerçekte ölmüş olmayacağım.”
</br>Sustum.
</br>
</br>“Anlaman gerekiyor. Orası çok uzak. Bedenimi oraya götüremem. Bunun için fazla ağır.”
</br>Hiçbir şey demedim...
</br>“Boşalmış bir deniz kabuğu gibi kalacağım...Bunda üzülecek bir şey yok...”
</br>Cevap vermedim...
</br>Bir parça cesareti kırılmıştı. Son bir gayretle: “Biliyorsun, çok güzel olacak. Yıldızlara ben de
</br>bakacağım. Bütün yıldızlar paslanmış makaraları olan birer kuyu olacak benim için. Hepsi bana
</br>içecek su verecekler” dedi.
</br>Hiçbir şey demedim.
</br>“Çok eğlenceli olacak. Senin beş yüz milyon tane küçücük zilin olacak; benimse beş yüz milyon su
</br>kaynağım...”
</br>Ve artık o da hiçbir şey söyleyemedi, çünkü gözleri yaşlarla doldu. “İşte burası. Bırak yalnız devam
</br>edeyim.”
</br>Oturdu, çünkü korkuyordu. Sonra:
</br>“Biliyorsun... Bir çiçeğim var... Ona karşı sorumluyum. O öyle narin, öyle masum ki... Kendini
</br>koruyabilmesi için sadece dört küçük dikeni var...”
</br>Ben de oturdum. Daha fazla ayakta duramamıştım.
</br>“İşte...” dedi, “Hepsi bu...” Biraz tereddütten sonra ayağa kalktı. Ben hareket edemedim.
</br>Ayak bileğinin çevresinde sarı bir ışık vardı, başka hiçbir şey yoktu. Bir an hareketsiz durdu. Hiç
</br>bağırmadı. Bir ağaç gibi, yavaşça düştü yere. Yer kum olduğu için, düşerken en ufak bir ses bile
</br>çıkmamıştı.
</br>
</br>27. Bölüm:
</br>O günden bu yana tam altı yıl geçti. Bu hikayeyi daha önce kimseye anlatmamıştım. Uçağımı onarıp
</br>geri döndüğümde, çevremdekiler hayatta olduğum için çok sevinmişlerdi. Bense üzgündüm ve
</br>onlara yorgun olduğumu söylemiştim.
</br>Şimdi acımın bir kısmı dinmiş durumda. Yani tamamen değil. Gezegenine geri döndüğünden
</br>eminim, çünkü gün ağarırken bedenini hiçbir yerde bulamamıştım. O kadar da ağır bir vücut değildi
</br>onunki. Şimdiyse, geceleri yıldızları dinliyorum. Sanki beş yüz milyon tane küçük zil, oradan bana
</br>gülüyor.
</br>Ama beni kaygılandıran bir şey var. Koyununun ağzına bağlaması için çizdiğim ağızlığın kayışlarını
</br>çizmeyi unutmuşum. Yani, onu hiç kullanamayacak. Bu yüzden de gezegenine vardıktan sonra neler
</br>olduğunu çok merak ediyorum. Belki de çizdiğim koyun çiçeği yemiştir...
</br>Bazen kendi kendime: “Kesinlikle yememiştir! Küçük prens çiçeği her gece camdan korunağıyla
</br>kapatmış, koyunu da dikkatle izlemiştir” diyorum. Böyle düşününce mutlu oluyorum. Ve bütün
</br>yıldızlar bana gülüyorlar.
</br>Ama sonra: “Herkes zaman zaman dalgın olabilir. Ya küçük prens bir gece camdan korunağı çiçeğin
</br>üstüne geçirmeyi unutursa ve koyun da sessizce yerinden çıkarsa...” diye düşünüyorum. O zaman
</br>benim küçük zillerim kahkaha yerine gözyaşlarına boğuluyorlar.
</br>Bu gerçekten büyük bir sır. Sizler gibi, benim gibi küçük prensi sevenler için, evrenin kim bilir
</br>neresindeki bir koyunun bir çiçeği yemiş ya da yememiş olması çok önemli bir şeydir.
</br>Gökyüzüne bakın. Kendinize “Acaba koyun çiçeği yedi mi, yemedi mi?” diye sorun. Bakın her şey
</br>nasıl da değişiyor.
</br>Ve bunun neden bu kadar önemli olduğunu büyükler asla anlayamazlar...
</br>Benim için bu, dünyanın en güzel ve en hüzünlü manzara resmi. Bir önceki resme çok benziyor ama
</br>unutmamanız için bir kez daha çiziyorum. Küçük prensin Dünyaya indiği ve ayrıldığı yer işte burası.
</br>
</br>Lütfen resme çok dikkatli bakın ve onu hafızanıza iyice yerleştirin. Eğer bir gün yolunuz Afrika’ya
</br>düşerse ve Sahara Çölü’nü geçerseniz, işte tam bu noktaya geldiğinizde lütfen biraz durun. Yanınıza
</br>bir çocuk gelirse, yüzü gülüyorsa, altın sarısı saçları varsa ve soru sorulduğu zaman cevap
</br>vermiyorsa, anlarsınız kim olduğunu. O zaman, n'olursunuz, beni böyle üzgün bırakmayın, yine
</br>geldiğini yazıverin bana...
</br></br>
</div>  
</body>
</html>